# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 54

<md:KR4c0068_SBCK_054-1a>¶居官以
謹亷貞順而仁愛寮友之悍誕鄙異者游于君則必怡
然無自疑于我矣嗚呼總是數者非古之所謂淑人君
<pb:KR4c0068_WYG_053-9a>
子歟不夀不逹命適然也是月二十一日猶子晦跪于
予曰某日孤子震襄祔事請銘于季父由是銘銘曰
或仁而夭或鄙而夀天乎不識人乎安究我之北原五
世其墓子子孫孫前後左右殁有令人乃克來祔斯焉
克終亦又何疚
　
　
　
<pb:KR4c0068_WYG_053-9b>
　
　
　
　
　
　
　
　元氏長慶集巻五十三

<pb:KR4c0068_WYG_054-1a>
欽定四庫全書
　元氏長慶集巻五十四¶
　　　　　　　　　　　　　唐　元稹　撰
　　碑銘
¶
　　　有唐贈太子少保崔公墓誌銘¶
公諱倰字徳長以孝公(按唐書崔沔官太子賓/客贈禮部尚書諡孝)為從祖
父則其官族可知也沔弟濤官¶至大理少卿濤生儀甫
官至大理丞贈刑部侍郎公即刑部¶之第某子母曰范
<pb:KR4c0068_WYG_054-1b>
陽盧氏贈本郡太君公再娶前夫人滎陽¶鄭之尚女後
夫人范陽盧國倚女封范陽郡君七女三男三¶女既嫁
鄭出也兩男三女出於盧逞千牛迺明經迅挽郎公¶以
長慶三年二月四日薨於洛陽時邕里夀至七十一年
官¶至户部尚書贈太子少保階至正議大夫勲至上柱
國爵至¶安平縣開國男紫服金魚之賜其尚矣葬以某
年十一月之<md:KR4c0068_SBCK_054-1b>¶某日於某地公始以太廟郎再任為東陽
主簿刺史李衡一¶以自得衡遷湖南賓置之府罷授宣
<pb:KR4c0068_WYG_054-2a>
州録事參軍觀察使崔¶某狀為南陵會南陵賦錢三萬
稅輸之户天地相逺不可等¶級由是歲累逋負人被鞭
迫而又屠牛鑄錢則殺吏卒莫敢¶遽止者公始至怗怗
然無約束適有屠牛鑄錢之徒敗覺者¶盡窟穴誅之羣
盗皆散走一旦命負擔者三四人悉以米鹽¶醯醬之具
寘於擔從十數輩直抵里中佛舍下因召集老艾¶十餘
人與之坐遍謂里中賦輸之粗等者吾不復問貧富高¶
下之大不相當亟言之不言罪且死不實罪亦死既言
<pb:KR4c0068_WYG_054-2b>
之皆¶筆於書然後取所負米鹽醯醬飽所從而去又一
里亦如之¶凡十數日盡得諸里所傳書因為户輸之籍
有自十萬錢而¶至於千百者有自千百錢而登於十萬
者卒事懸於門莫敢¶隠匿者是歲前逋負盡入焉宣使
駭異之當去復留者凡七<md:KR4c0068_SBCK_054-2a>¶載歙州闕刺史府中賓皆願
去宣帥衍不遣去以公攝理之¶用能也累遷京兆府司
録拜侍御史轉膳部員外郎轉運使¶官會朝廷始置兩
稅使俾之聽郡縣授公檢校膳部郎中襄¶州湖鄂之稅
<pb:KR4c0068_WYG_054-3a>
皆蒞焉且主轉運留務於江陵公乃取一大吏¶劾其贓
其餘渺小不法者牒按之所蒞皆震竦歲餘計奏憲¶宗
皇帝深嘉之靣命金紫加檢校職方郎中移治留務於
揚¶子仍兼淮浙宣建等兩稅使尋拜蘇州刺史遷湖南
都團練¶觀察處置使兼御史中丞潭州刺史破壞豪黠
除去冗費歲¶中廩藏皆羡溢憲宗驛召至京城擢拜户
部侍郎判度支不¶累月會上新即位頓掌内外修奉景
陵一日下詔移五鎮幽¶州鎮州賜錢皆億萬郊天地上
<pb:KR4c0068_WYG_054-3b>
徽名太和公主嫁可汗吐蕃¶請降使使者往返凡數輩
幽州囚將帥鎮州殺將帥食饟半¶天下兵自七月至十
二月一出於有司則其供辦之能可知<md:KR4c0068_SBCK_054-2b>¶也陛下特加工
部尚書以償之會鳯翔闕節度宰相奏名皆¶不可上曰
得之矣明日出白麻書以公為檢校禮部尚書兼¶鳯翔
府尹御史大夫充鳯翔隴州節度觀察處置使先是岐¶
吳諸山多椽&KR2013;柱棟之材而薪炭粟芻之類京師藉賴
焉負¶氣勢者名為相市實出於官公則求者無所與由
<pb:KR4c0068_WYG_054-4a>
是負氣勢¶者相與皆怨恨又無可為毁乃揚言曰以崔
之峭削亷隘好¶是非人士衆不願久為帥陛下一旦問
宰相予雖心知其不¶然然亦惑於衆口卒不能堅辨上
意賴上仁聖不受讒乃以¶公為檢校禮部尚書河南尹
是後岐下諸將比比有來者予¶謂曰公於里閭間吾不
復問矣軍怨乎吏怨乎何為謗皆曰¶舉其一二可知也
凡軍之怨怨不均也先是岐之軍食於¶郡者同一斛食
於省者盈一斛焉公乃歲以六十四萬斛¶皆給盈由是
<pb:KR4c0068_WYG_054-4b>
言之怨乎哉吏之怨怨不厚也先是鄭少師得<md:KR4c0068_SBCK_054-3a>¶其人上
吏之俸有加焉然而後鄭者輒以所加之俸管於庫其¶
小吏以下未嘗獲一錢公乃悉出所餘命糾掾巳下均
取之¶因著令曰自是加俸貯於尅府賞信易取也人人
皆便之言¶者歎憤多出涕理河南不旬月家家自謂有
崔尹卒吏無敢¶入其門識事者皆曰三五十年無是尹
都者是歲七月抗疏言¶臣七十當致仕詞意不可遏朝
廷嘉之拜戸部尚書以遂志¶近世未有心膽既强聲勢
<pb:KR4c0068_WYG_054-5a>
方穏而能自引去者明年春暴疾¶薨于家予與公更相
知善有年矣公氣性剛方理家理身¶廉儉峻直頗有
文章考公之所尚仁孝友愛内外死喪婚嫁¶之不能自
持者莫不已任之嘗以戸部侍郎為其兄乞换一¶散品
致仕官天子憐其意特以太子諭徳與其兄至於親戚¶
僚友間無所闕由是議論不能饒借所無者而所無者
亦以¶起畏避之為理尚嚴明勤於舉察胥吏輩始皆難
於公然而<md:KR4c0068_SBCK_054-3b>¶終卒無大過詞色朗厲若不可支梧然而下
<pb:KR4c0068_WYG_054-5b>
於已者能以理¶决之無不即時換巳見此其所多也銘
曰¶
勇怯聲佞直特勁正根乎性抑厄病横耉夀景盛由乎
命我¶以其勁齒與位併銘于子孫用我為鏡¶
　　　唐故中大夫尚書刑部侍郎上柱國隴西縣開
　　　國¶男贈工部尚書李公墓誌銘¶
按李發事魏為横野將軍申國公十一世而生有唐綏
州刺¶史明明生太子中允進徳進徳生昌明令珍玉珍
<pb:KR4c0068_WYG_054-6a>
玉生雅州¶别駕贈禮部尚書震公即尚書第三子諱建
字杓直始以進¶士第二人試校祕書郎判容州招討事
復調為本官會徳宗¶皇帝選文學公被薦上問少信臣
皆曰聞而不之面唯宰相¶鄭珣瑜對曰臣為吏部侍郎
時以文入官當校祕書者八其¶書則馳他人書建不馳
故獨得上嘉之使居翰林中就拜左<md:KR4c0068_SBCK_054-4a>¶拾遺會徳宗皇帝
崩鄆帥擅師于曹詔歸之公不肯與姑息¶時王叔文恃
幸異公意不隨卒用公意鄆果怗後一年司直¶給事府
<pb:KR4c0068_WYG_054-6b>
會朝廷以觀察防禦事授路恕治於鄜恕即日就公¶求
自貳降拜六而後許詔賜五品服供奉殿中以貳焉會
恕¶復取不宜為賓者公罷去歸為殿中侍御史有詔天
下俟三¶節來獻先是襄帥均(裴/均)獻在邸亟相命俟節以
獻之公力爭不¶可意作謬官詩尋為員外比部郎轉兵
部吏部始命由文由¶部而仕者歲得調編類條式以便
觀者罷成勞書凡成否之¶狀急一月人皆便之遷本曹
郎换兵部郎中知制誥丞相視¶草時微有竄益遂不復
<pb:KR4c0068_WYG_054-7a>
出樂為少京兆會仲兄尚書遜被口¶語(高霞寓與吳元/濟戰敗言為遜)
(所撓下遷太子賓/客更貶恩王傅)上疏明白出刺灃州入以亞太常於
禮部中覈貢士用已¶鑒取文章選用多薦説者遂為禮
部侍郎遷刑部權於吏部¶郎數月一夕無他恙而奄忽
將盡舉族環之請召呪妖巫揺<md:KR4c0068_SBCK_054-4b>¶首若不欲者寡嫂至斂
衣若禮焉竟不克言而遂薨年五十¶八是歲長慶元年
之二月二十有三日也上為之一日不視¶事以工部尚
書追命之後四月祔先君於鳯翔府某縣某鄉¶某里實
<pb:KR4c0068_WYG_054-7b>
五月之二十有五日夫人渭源縣君房氏容州濟之¶女
在太尉琯為猶孫生五男長曰訥始二十朴恪慤碩次
第¶焉二女皆十年而下長於議論用體識為文章於朋
友間好¶盡言然而未嘗以勝負形喜愠進退之際幾微
不苟受官法¶與操行牢不奪亦未嘗皎皎自辨性潔亷
而沓貪有才者皆¶進之考行取友甚峻能銖兩人倫而
滔滔者莫見其厚薄終¶肯延薦人常為諱避其短善承
受得喪故没身無誕歎之言¶没之日會上合百辟宴御
<pb:KR4c0068_WYG_054-8a>
史吏驟聞其喪聞者皆怛然愛惜¶無異詞公始校祕書
時與同省郎白居易元稹定死生分至¶是稹與白哭泣
不自勝且相謂曰杓直常自言在江陵時無<md:KR4c0068_SBCK_054-5a>¶衣食賴伯
兄造焦勞營為縱兩弟游學不數年與仲兄遜舉¶進士
並世為公卿而伯兄先杓直殁今杓直復不以疾聞於¶
許一旦發其喪其兄何如哉許信至果誨其猶子訥曰
爾父¶有不朽行宜得知者銘吾悲撓不忍為爾其告若
父之執子¶訥遂來告曰為誌且銘銘曰
<pb:KR4c0068_WYG_054-8b>
日出入安歸今日之日是前日耶非君去此安之念君
夢君¶兮是君耶非之死信冥冥兮安用銘此為死而尚
可識兮魚¶膏大夜安忍觀此詞¶
　
　
　
　
　元氏長慶集巻五十四
