# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.556191
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0156-019元氏長慶集-卷第十九.
<pb:KR4c0068_SBCK_019-1a>¶
元氏長慶集卷第十九¶
　　律詩¶
　　　宴望岳樓　岳陽樓¶
　　　宴&KR0067;敬休　花栽¶
　　　宿石磯　遭風¶
　　　　贈崔元儒　嚴澗宅¶
　　　　送杜元頴　貽蜀五首¶
　　　病馬&KR0009;李尚書　李中丞¶
　　　盧評事　張校書¶
　　　　韋兵曹　贈童子郎¶
　　　　桐花詩　西歸絶句¶
　　　　留呈夢得　小碎¶
　　　　和樂天高相宅　仇家酒¶
<pb:KR4c0068_SBCK_019-1b>¶
　　　贈雲寂　澧西别樂天¶
　　　&KR0009;曇上人　題智師蘭若¶
　　　蒼溪縣　贈吳渠州¶
　　　夢李紳¶
　　　　陪張湖南宴望岳樓稹爲監察御史張中丞知雜¶
　　　　事¶
觀象樓前奉末班絳峯只似殿庭間今日高樓重陪宴雨籠¶
衡岳是南山¶
　　　　岳陽樓¶
岳陽樓上日銜䆫影到深潭赤玉幢悵望殘春萬般意滿櫺¶
湖水入西江¶
　　　　&KR0009;&KR0067;敬休¶
小來同在曲江頭不省春時不共游今日江風好暄暖可憐¶
<pb:KR4c0068_SBCK_019-2a>¶
春盡古湘州¶
　　　　花栽二首¶
買得山花一兩栽離郷别土易摧隤欲知北客居南意看取¶
南花北地來¶
南花北地種應難且向船中盡日看縱使將來眼前死猶勝¶
抛擲在空欄¶
　　　　宿石¶
石磯江水夜潺湲半夜江風引杜䳌燈暗酒醒顚倒枕五更¶
斜月入空船¶
　　　　遭風二十韻¶
洞庭瀰漫接天廻一&KR0039;君山似措杯暝色巳籠秋竹樹夕陽¶
猶帶舊樓臺湘南賈伴乗風信夏口篙工厄泝洄後侣逢灘¶
方拽&KR1850;前宗到浦巳眠桅俄驚四面雲屏合坐見千峯雪浪¶
<pb:KR4c0068_SBCK_019-2b>¶
堆罔象睢盱頻逞怪石尤飜動忽成災騰凌豈但河宫溢坱¶
軋渾憂地軸摧疑是隂兵致昏黑果聞靈皷借喧豗龍歸窟¶
穴深潭漩蜃作波濤古岸隤水客暗游燒野火楓人夜長吼¶
春雷浸滛沙市兒童亂汨没汀洲鴈鶩哀自歎生涯看轉燭¶
更悲商旅哭沉財墻烏㪷折頭倉掉水狗斜傾尾纜開在昔¶
詎慙橫海志此時甘乏濟川才歷陽舊事曾爲鼈鮌穴相傳¶
有化能閉目唯愁滿空電㝠心眞&KR0011;不然&KR0069;那知否極休徴¶
至漸覺宵分&KR0892;氣催恠族潜收湖黯湛幽妖盡走日崔嵬紫¶
衣將校臨船問白馬君侯傍柳來喚上驛亭還酩酊兩行紅¶
袖拂樽罍¶
　　　　贈崔元儒¶
殷勤夏口阮元瑜二十年前舊飲徒最愛輕欺杏園客也曾¶
辜&KR0018;酒家胡些些風景閑猶在事事顚狂老漸無今日頭盤¶
<pb:KR4c0068_SBCK_019-3a>¶
三兩擲翠娥潜笑白髭&KR0161;¶
　　　　鄂州寓館嚴澗宅(澗不在)¶
鳳有高梧鶴有松偶來江外&KR0009;行蹤花枝滿院空啼舄塵榻¶
無人憶卧龍心想夜閑唯足夢眼看春盡不相逢何時最是¶
思君處月入斜牎曉寺鐘¶
　　　　送杜元潁¶
江上五年同送客與君長羡北歸人今朝又送君先去千里¶
洛陽城裏塵¶
　　　　貽蜀五首(并序)¶
元和九年蜀從事韋臧文告别蜀多朋舊稹性&KR0180;爲寒温書¶
因賦代懷五章而贈行亦在其數¶
　　　　病馬詩&KR0009;上李尚書¶
萬里長鳴望蜀門病身猶帶舊瘡㾗遥看雲路心空在久服¶
<pb:KR4c0068_SBCK_019-3b>¶
鹽車力漸煩尚有高縣&KR0031;鏡眼何由並駕兩朱轓唯應夜識¶
深山道忽遇君侯一報恩¶
　　　　李中丞表臣¶
韋門同是舊親賔獨恨潘牀簟有塵十里花谿錦城麗五年¶
沙尾白頭新倅戎何事勞專席老&KR0122;甘心逐衆人却待文星¶
上天去少分光影照沉淪¶
　　　　盧評事子蒙¶
爲我殷勤盧子蒙近來無復昔時同&KR0180;成積疹推難動禪盡¶
狂心錬到空老愛早眠虗夜月病妨盃酒&KR0018;春風唯公兩弟¶
閑相訪徃徃澘然一望公¶
　　　　張校書元夫¶
未面西川張校書書來稠疊頗相於我聞聲價金應敵衆道¶
風姿玉不如逺處從人須謹愼少年爲事要舒徐勸君便是¶
<pb:KR4c0068_SBCK_019-4a>¶
酬君愛莫比尋常贈鯉魚¶
　　　　韋兵曹臧文¶
處處侯門可曳裾人人争事蜀尚書摩天氣直山曾拔澈底¶
心清水共虗鵬翼巳翻君好去烏頭未變我何如殷勤爲話¶
深相感不學馮諼待食魚¶
　　　　贈童子郎(嚴司空孫字照郎十歲能賦詩/徃徃有竒句書題有成人風)¶
衛瓘諸孫衛玠珍可憐雛鳳好青春解拈玉葉排新句認得¶
金環識舊身十歲佩觽嬌稚子八行飛札老成人楊公莫訝¶
清無業家有驪珠不復貧¶
　　　　桐花詩(并序此後元和十年詔召/入京及通州司馬巳後詩)¶
元和五年予貶&KR0122;江陵三月二十四日宿曾峯館山月曉時¶
見桐花滿地因有八韻&KR0009;白翰林詩當時草蹙未睱紀題及¶
今六年詔許西歸去時桐樹上孫枝巳拱矣予亦白鬚兩莖¶
<pb:KR4c0068_SBCK_019-4b>¶
而蒼然班&KR0066;感念前事因題舊詩仍賦桐孫詩一絕又不知¶
幾何年復來商山道中元和十年正月題¶
去日桐花半桐葉别來桐樹老桐孫城中過盡無窮事白髪¶
滿頭歸故園¶
　　　　西歸絶句十二首¶
雙堠頻頻減去程漸知身得近京城春來愛有歸郷夢一半¶
猶疑夢裏行¶
五年江上損容顔今日春風到武關兩&KR0083;京書臨水讀小桃¶
花樹滿商山(得復言/樂天書)¶
同歸諌院韋丞相共貶河南亞大夫今日還郷獨憔悴幾人¶
憐見白髭&KR0161;(韋丞相貫之/裴中丞度)¶
只去長安六日期多應及得杏花時春明門外誰相待不夢¶
閑人夢酒巵¶
<pb:KR4c0068_SBCK_019-5a>¶
白頭歸舍意如何賀處無窮弔亦多左降去時裴相宅舊來¶
車馬幾人過(裴相/公垍)¶
還郷何用淚沾&KR0109;一半雲霄一半沉世事漸多饒悵望舊曾¶
行處便傷心¶
閑游寺觀從容到遍問親知次第㝷腸斷裴家光德宅無人¶
掃地戟門深¶
一世營營死是休生前無事定無由不知山下東流水何事¶
長須日夜流¶
今朝西渡丹河水心&KR0009;丹河無限愁若到莊前竹園下殷勤¶
爲遶故山流(丹浙莊/之東流)¶
寒䆫風雪擁深爐彼此相傷指白鬚一夜思量十年事幾人¶
強徤幾人無(宿竇十二/藍田宅)¶
雲覆藍橋雪滿溪須&KR0119;便與碧峯齊風回麵市連天合凍壓¶
<pb:KR4c0068_SBCK_019-5b>¶
花枝着水低¶
寒花帶雪滿山腰着柳冰珠滿碧條天色漸明回一望玉塵¶
隨馬度藍橋¶
　　　　留呈夢得子厚致用(題藍/橋驛)¶
泉溜才通疑夜磬燒(去/聲)煙餘暖有春&KR0378;千層玉帳鋪松蓋五¶
出銀區印虎蹄暗落金烏山漸黒深埋粉堠路渾迷心知魏¶
闕無多地十二瓊樓百里西¶
　　　　小碎¶
小碎詩篇取次書等閑題柱意何如諸郎到處應相問留取¶
三行代鯉魚(一本/留與)¶
　　　　和樂天高相宅¶
莫愁巳去無窮事漫苦如今有限身二百年來城裏宅一家¶
知換幾多人¶
<pb:KR4c0068_SBCK_019-6a>¶
　　　　和樂天仇家酒¶
病嗟酒戶年年減老覺塵機漸漸深飲罷醒餘更惆悵不如¶
閑事不經心¶
　　　　和樂天贈雲寂僧¶
欲離煩惱三千界不在禪門八萬條心火自生還自滅雲師¶
無路與君銷¶
　　　　澧西别樂天博載樊宗憲李景信兩秀才姪谷三¶
　　　　月三十日相餞送¶
今朝相送自同游酒語詩情替别愁忽到灃西揔回去一身¶
&KR0016;馬向通州¶
　　　　&KR0009;曇嵩寂三上人¶
長學對治思苦處偏將死苦教人間今因爲&KR0003;無生死無可¶
對治心更閑¶
<pb:KR4c0068_SBCK_019-6b>¶
　　　　題漫天嶺智藏師蘭若僧云住此二十八年¶
僧臨大道閱浮生來徃憧憧利與名二十八年何限客不曾¶
閑見一人行¶
　　　　蒼溪縣&KR0009;揚州兄弟¶
蒼溪縣下嘉陵水入峽穿江到海流憑仗鯉魚將逺信鴈回¶
時節到楊州¶
　　　　贈吳渠州從姨兄士則¶
憶惜分襟童子郎白頭抛擲又他郷三千里外巴南恨二十¶
年前城裏狂寗氏舅甥俱寂寞荀家兄弟半淪亡淚因生别¶
兼懷舊廻首江山欲萬行¶
　　　　長灘夢李紳¶
&KR0012;吟獨寢意千般合眼逢君一夜歡慙愧夢魂無逺近不辭¶
風雨到長灘¶
<pb:KR4c0068_SBCK_019-7a>¶
¶
元氏長慶集卷第十九¶
<pb:KR4c0068_SBCK_019-7b>¶
