# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 36

¶
<md:KR4c0068_SBCK_036-1a>¶
<pb:KR4c0068_WYG_036-1a>
欽定四庫全書
　元氏長慶集巻

三十六¶
　　　　　　　　　　　　　唐　元稹　撰
　　狀¶
　　　進馬狀¶
同州防禦烏馬一疋八嵗堪打毬及獵¶
右臣竊聞道路相傳車駕欲蹔游幸温湯未知虛實者
臣職¶居守土侍從無因羡魏闕之埃塵猶隨日御恨新
<pb:KR4c0068_WYG_036-1b>
豐之雞犬<md:KR4c0068_SBCK_036-1b>¶亦聽車音目斷䰟銷形留神徃又得進奏官
狀知河中華州¶京兆府並於昭應排比進獻臣當州素
乏所出無以粗展丹¶誠臣既别受恩私又不合獨無壤
奠伏以前件馬北方正色¶東道奇蹤調習多時備諳材
力解擊毬者每嘉其環廻斗轉¶動必愜心善獵射者皆
歎其度塹踰溝走不換足欲隨正至¶獻賀竊慮羣衆混
同徘徊顧瞻蓄鋭斯久今者宸游近甸帝¶降靈泉施展
是時戢藏何益伏望陛下揚鞭頓轡取驗馴良¶結尾絡
<pb:KR4c0068_WYG_036-2a>
頭試觀神彩臣某深恩未報愚志空存自慙駑鈍之¶姿
莫展驅馳之効捫心戀主因馬諭身輕冐天威無任戰
汗¶其馬謹隨狀進謹進¶
　　　為蕭相謝告身狀¶
恩賜臣俛告身一通¶
右中使某乙至奉宣進止賜臣某官告身一通鳳銜真
誥虬<md:KR4c0068_SBCK_036-2a>¶捧天書錦帙金牋霞明日照臣聞髙宗命説乃申
納誨之詞¶大舜相龍爰有堲讒之訓空聞簡策未煥縑
<pb:KR4c0068_WYG_036-2b>
緗如臣寵榮豈¶足為諭慙惶踴躍進退難安拜受恩光
戰汗交集無任感戴¶殊私之至¶
　　　為令狐相國謝賜金石凌紅雪狀¶
恩賜金石凌紅雪各一合¶
右中使某乙至奉宣進止以臣將赴山陵時屬炎暑賜
前件¶紅雪等并合臣職司復土戀切攀髯方當匍匐而
前敢有赫¶曦之懼豈謂天光下濟靈藥旁沾念臣有丹
赤之愚故賜臣¶以洗心之物察臣有木訥之性故賜臣
<pb:KR4c0068_WYG_036-3a>
以苦口之滋就日疑¶不冶之清冰在合若遇圓之絳雪
恩加望外感極愚衷無任¶跼蹐屏營之至¶
　　　為蕭相國謝太夫人國號誥身狀<md:KR4c0068_SBCK_036-2b>¶恩賜臣母國號告身一通¶
右某月日某乙奉宣恩㫖賜臣母前件告身恩光灼燿
捧戴¶兢惶對揚天休無任戰越臣家傳儒素母實劬勞
每織屨以¶資臣宦游嘗斷織以勉臣師學念臣庸昧本
望非髙所希捧¶檄之榮敢思開國之慶陛下恩加望外
<pb:KR4c0068_WYG_036-3b>
簡自宸衷石窌封疆¶已光於萬葉蘂珠文字重降於九
霄朝野謂之殊私宗族以¶為榮觀臣及臣母以抃以歡
誓將齋戒洗心永奉真人之誥¶緘縢在笥深藏太常之
符寶過金籯瑞同鵲印蓼蕭知感雨¶露難醻無任抃躍
戴恩之至¶
　　　為令狐相國謝囘一子官與弟狀¶
臣弟定蒙恩授京兆府藍田縣尉¶
右臣伏奉某月日勅以所賜臣一子官廽授臣弟定京
<pb:KR4c0068_WYG_036-4a>
兆府¶藍田縣尉寵過憂來恩殊感極彷徨自顧悚惕難
居臣本凡<md:KR4c0068_SBCK_036-3a>¶才猥當重任雖星辰軌道幸屬聖時而歳月
環周實妨賢路¶未蒙罪退益自慙惶豈謂天慈仍加渥
澤特降推恩之命曲¶成友愛之私九族生光百年何報
况藍田美邑黄綬清流旋¶觀冉冉之趨倍慶怡怡之樂
手足交抃形影相輝空鏤肝心¶難酬雨露無任抃躍感
恩之至¶
　　　賀降誕日徳音狀
<pb:KR4c0068_WYG_036-4b>
降誕日徳音¶
右臣等伏奉今月日勅書以降誕之辰奉迎皇太后宫
中上¶壽獲申歡慰宜集百寮及外命婦進名賀皇太后
仍御光順¶門内殿與百寮相見便為常式者伏以誕聖
嘉辰承天令節¶新恩肇降品彚咸休皇太后念樞星之
祥重游甲觀羣執事¶排閶闔而入盡唱賡歌同沾就日
之榮實慶溥天之樂况百¶寮承式萬嵗𫝊聲永為利見
之規彌荷無窮之澤臣等謬參<md:KR4c0068_SBCK_036-3b>¶樞務親奉德音慶抃之
<pb:KR4c0068_WYG_036-5a>
誠倍萬常品無任鼓舞歡呼之至¶
　　　中書省議賦税及鑄錢等狀¶
中書門下奏據楊於陵等議狀請天下兩税𣙜酒鹽利
等悉¶以布帛絲綿等物充税一切不徴見錢者¶
右據中書門下狀稱應徴兩税起元和十六年已後並
配端¶匹斤兩之物以為税額不用計錢令其折納仍約
元和十五¶年徴納布帛等估囘計者伏以兩税不納見
錢百姓誠為穩¶便或慮土宜不等恐須更有商量請今
<pb:KR4c0068_WYG_036-5b>
天下州縣有山野溪¶洞無布帛絲綿之處得以九榖百
貨一物已上但堪本處交¶易用度者並許折納便充留
州留使錢數仍今依當處堪納¶兩税匹段及雜貨估價
計折輸納給用之時並不得令有加¶臺臣等又見比來
州縣縁不納見錢抑令小户數人并合共¶成端匹期㑹
來徃費擾倍多今請天下州縣有貧下户兩税<md:KR4c0068_SBCK_036-4a>¶數少情
願輸納見錢者亦任穩便若此則上無抑配之名下¶有
樂輸之利以兹折中實謂得宜又據中書門下狀稱鹽
<pb:KR4c0068_WYG_036-6a>
利¶酒利本以𣙜率計錢有殊兩税之名不可除去錢額
但合納¶見錢者亦請令折納時估匹段者伏以糶鹽價
錢自有本使¶收管不要州縣條流至於𣙜酒利錢雖則
名目不同其實出¶於百姓今天下十分州府九分是隨
兩税均配其中一分置¶店沽酒葢是分外誅求一則厚
取疲人二則嚴刑檢下上供¶既有定數餘利並入使司
事實煩苛法非畫一今請天下州¶府𣙜酒錢一切據貫
配入兩税仍取兩貫已上户均配兩貫¶已下户不在配
<pb:KR4c0068_WYG_036-6b>
限先有置店沽酒處並請勒停若此則賦斂¶無名額之
煩貧富有等差之異人知定准吏絶因縁臣等商¶量以
此為便¶
右據中書門下狀欲令諸道公私銅器各納節度團練
等使<md:KR4c0068_SBCK_036-4b>¶令本處軍人鎔鑄其鑄本請以留州留使錢年支
未用物充¶待一年後鑄銅器盡勒停其州府有出銅鉛
可以廣鑄處每¶年與本充鑄者臣等約計天下百姓有
銅器用度者分數無¶多散納諸使斤兩葢寡創置鑪冶
<pb:KR4c0068_WYG_036-7a>
器具頗繁一年勒停並是¶廢物軍人既未素習鎔鑄亦
恐甚難又每年留州留使錢額¶本約一年用度支留若
待鑄得新錢然遣當州給用必恐百¶事久闕不應時須
臣等商量請令諸使諸州一切在所許百¶姓以銅器折
納税錢并度支給價收市每年每季隨便近有¶監冶處
據數送納所冀鑪冶無創置之勞工匠有素習之便¶不
煩鑄本自有利宜其州府出銅鉛可廣鑄處請委諸道
有¶銅鉛處長吏各言利害具狀申陳參酌衆情然議可
<pb:KR4c0068_WYG_036-7b>
否以前¶據中書門下奏請令中書門下兩省重議可否
奏聞者臣等¶謹議如前謹録奏聞伏候勅㫖<md:KR4c0068_SBCK_036-5a>¶　　　中書省議舉縣令狀
　　　　元和十五年八月日中書舍人臣武儒衡等
　　　　奏駕部¶郎中知制誥臣李宗閔中書舍人臣
　　　　王起庫部郎中¶知制誥臣牛僧孺祠部郎中
　　　　知制誥臣元稹¶¶
吏部重奏舉薦縣令節文
<pb:KR4c0068_WYG_036-8a>
右吏部以停年課資之格取宰邑字人之官公幹强白
者拘¶以考淺疾廢耄聵者得在選中倒置是非無甚於
此朝廷將¶欲漸去其弊所以特設舉薦之科明詔既行
起請尋下有司¶再議釐革何以取信於人據吏部云増
加新户開墾荒田已¶是考課舊條獄絶繫囚寃人申雪
亦是政途常事舉寮吏不¶法恐生告訐之風有利益公
家又未指陳其目選授者例無¶異績尚得四考守常舉
薦者縱未殊尤豈可二年便罷今請¶但行連坐舉主之
<pb:KR4c0068_WYG_036-8b>
文不必更依吏部分外條件又云見任官<md:KR4c0068_SBCK_036-5b>¶及處士散試
官並請停集且起家散試固有才能見任他官¶何妨撫
字若皆限其資厯即與常選何殊今請除見任縣令¶其
餘並令赴集又云檢勘牓様剥放程式及試書判並請
准¶平選人例處分若此則案牘之吏得肆姦欺書判雖
工何關¶政術有同减選赴集豈是特舉與官今請應舉
薦人量納文¶狀便令注擬亦不在剥放及試書判之限
又云並請注破碎¶之縣責其効實本舉良能冀蒙優奬
<pb:KR4c0068_WYG_036-9a>
皆居破碎之處恐同貶¶降之條以前數件並恐不可施
行伏請但依起請節文處分¶仍請據今年縣令員闕先
盡舉薦人數留闕有餘然後許注¶擬平選人等冀將允
當同前五舍人同署¶
　
　
　
　
<pb:KR4c0068_WYG_036-9b>
　
　
　
　
　
　
　
　元氏長慶集巻三十六
