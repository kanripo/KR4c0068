# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 51

¶
<md:KR4c0068_SBCK_051-1a>¶
<pb:KR4c0068_WYG_051-1a>
欽定四庫全書
　元氏長慶集巻五十一¶
　　　　　　　　　　　　　唐　元稹　撰
　　序
¶
　　　白氏長慶集序¶
白氏長慶集者太原人白居易之所作居易字樂天樂
天始¶言試指之無二字能不誤(具樂天/與予書)始既言讀書勤
敏與他兒¶異五六歲識聲韻十五志詩賦二十七舉進
<pb:KR4c0068_WYG_051-1b>
士貞元末進士¶尚馳競不尚文就中六籍尤擯落禮部
侍郎高郢始用經藝¶為進退樂天一舉擢上第明年抜
萃甲科由是&KR1167;習相近逺¶求𤣥珠斬白蛇等賦及百道
判新進士競相傳於京師矣會¶憲宗皇帝冊召天下士
樂天對詔稱㫖又登甲科未幾入翰<md:KR4c0068_SBCK_051-1b>¶林掌制誥比比上
書言得失因為賀雨秦中吟等數十章指¶言天下事時
人比之風騷焉予始與樂天同校秘書之名多¶以詩章
相贈答會予譴掾江陵樂天猶在翰林寄予百韻律¶詩
<pb:KR4c0068_WYG_051-2a>
及雜體前後數十章是後各佐江通復相詶寄巴蜀江
楚¶間洎長安中少年遞相倣傚競作新詞自謂為元和
詩而樂¶天秦中吟賀雨諷諭等篇時人罕能知者然而
二十年間禁¶省觀寺郵候牆壁之上無不書王公妾婦
牛童馬走之口無¶不道至於繕冩模勒衒賣於市井或
持之以交酒茗者處處¶皆是(楊越間多作書模勒樂天/及予雜詩賣於市肆之中)
(也/)其甚者有至於盗竊名姓¶苟求自售雜亂間厠無可
奈何予於平水市中(鏡湖傍/草市名)見村¶校諸童競習詩召而
<pb:KR4c0068_WYG_051-2b>
問之皆對曰先生教我樂天微之詩固¶亦不知予之為
微之也又云雞林賈人求市頗切自云本國¶宰相每以
百金換一篇其甚偽者宰相輙能辯别之自篇章<md:KR4c0068_SBCK_051-2a>¶以來
未有如是流傳之廣者長慶四年樂天自杭州刺史以¶
右庶子詔還予時刺會稽因得盡徴其文手自排纘成
五十¶巻凡二千一百九十一首前輩多以前集中集為
名予以為¶陛下明年秋當改元長慶訖於是因號曰白
氏長慶集大凡¶人之文各有所長樂天之長可以為多
<pb:KR4c0068_WYG_051-3a>
矣夫以諷諭之詩長¶於激閒適之詩長於遣感傷之詩
長於切五字律詩百言而¶上長於贍五字七字百言而
下長於情賦賛箴戒之類長於¶當碑記叙事制誥長於
實啟表奏狀長於直書檄詞策剖判¶長於盡總而言之
不亦多乎哉至於樂天之官族景行與予¶之交分淺深
非叙文之要也故不書長慶四年冬十二月十¶日微之
序¶
　　記
<pb:KR4c0068_WYG_051-3b>
　　　永福寺石壁法華經記<md:KR4c0068_SBCK_051-2b>¶按沙門釋惠皎自狀其事云永福寺一名孤山寺在杭
州錢¶塘湖心孤山上石壁法華經在寺之某所始以元
和十二年¶嚴休復為刺史時惠皎萌厥心卒以長慶四
年白居易為刺¶史時成厥事上下其石六尺有五寸短
長其石五十七尺有¶六寸座周於下蓋周於上堂周於
石砌周於堂凡買工鑿經¶六萬九千二百有五十錢經
之數經既訖又成二石為二碑¶其一碑凡輸錢於經者
<pb:KR4c0068_WYG_051-4a>
由十而上皆得名於碑其輸錢之貴¶者若杭州刺史吏
部郎中嚴休復中書舍人杭州刺史白居¶易刑部郎中
湖州刺史崔元亮刑部郎中睦州刺史韋文悟¶處州刺
史韋行立衢州刺史張聿御史中丞蘇州刺史李乂¶御
史大夫越州刺史元稹右司郎中處州刺史陳岵九刺
史¶之外搢紳之由杭者若宣慰使庫部郎中知制誥賈
餗以降¶無不附於經石之列必以輸錢先後為次第不
以貴賤老㓜<md:KR4c0068_SBCK_051-3a>¶多少為先後其一碑僧之徒思得聲名人
<pb:KR4c0068_WYG_051-4b>
文其事以自廣予¶始以長慶二年相先帝無狀譴於同
又明年徙會稽路出於¶杭杭民競相觀睹刺史白怪問
之皆曰非欲觀宰相蓋欲觀¶曩所聞之元白耳由是僧
之徒誤以予為名聲人相與日夜¶攻刺史白乞予文予
觀僧之徒所以經於石文於碑蓋欲相¶與為不朽計且
欲自大其本術今夫碑既文經既石而又九¶諸侯相率
貢錢於所事由近而言亦可謂來異宗而成不朽¶矣由
逺而言則不知幾萬千歲而外地與天相軋隂與陽相
<pb:KR4c0068_WYG_051-5a>
蕩火與風相射名與形相㓕則四海九州皆大空中一
微塵¶耳又安知其朽與不朽哉然而羊叔子識枯樹中
舊環張僧¶繇世世為畫師厯陽之氣至今為城郭狗一
叱而異世卒不¶可化鍛之子學數息則易成此又性與
物一相遊而終不能¶兩相忘矣又安知夫六萬九千之
文刻石永永因衆性合成<md:KR4c0068_SBCK_051-3b>¶獨不能為千萬刼含藏之不
朽耶由是思之則僧之徒得計¶矣至於佛書之妙奥僧
當為予言不當為僧言况斯文止於¶紀石刻故不及講
<pb:KR4c0068_WYG_051-5b>
貫其義云長慶四年四月十一日浙江東¶道都團練觀
察處置等使通議大夫使持節都督越州諸軍¶事越州
刺史兼御史大夫上柱國賜紫金魚袋元稹記¶
　　　翰林承旨學士記¶
舊制學士無得以承旨為名者應對顧問㕘會旅次班
第以¶官為上下憲宗章武孝皇帝以永貞元年即大位
始命鄭公¶為承旨學士位在諸學士上居在東第一閣
乘輿奉郊廟輒¶得乘厩馬自浴殿由内朝以從揚雞竿
<pb:KR4c0068_WYG_051-6a>
布大澤則丹鳯之西¶南隅外賓客進見於麟徳則止直
禁中以俟大凡大誥令大¶廢置丞相之宻畫内外之宻
奏上之所甚注意者莫不專對¶他人無得而㕘非自異
也法不當言用是十七年間由鄭至<md:KR4c0068_SBCK_051-4a>¶杜十一人而九㕘
大政其不至者衞詔及門而返事適然也¶(禁省中備/傳其事)至
於張則弄相印以俟其病間者久之卒不典命¶也巳若
此則安可以昧陋不肖之稹繼居九丞相二名卿之¶後
乎俛仰瞻睹如遭大賓每自誨其心曰以若之不俊不
<pb:KR4c0068_WYG_051-6b>
明¶而又使欲惡欹曲攻於内且决事於冥冥之中無暴
揚報効¶之言不忿行私易也然而隂潛之神必有記善
惡之餘者以¶君父之遇若如是而猶舉枉措直可乎哉
使若之心忽而為¶他人盡數若之所為而終不自愧斯
可矣昔魯共王餘畫先¶賢於屋壁以自警臨我以十一
賢之名氏豈直自警哉由是¶謹其遷授書於座隅長慶
元年八月十日記¶
　元氏長慶集巻五十一
