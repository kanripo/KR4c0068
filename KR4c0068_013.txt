# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.324071
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0156-013元氏長慶集-卷第十三.
<pb:KR4c0068_SBCK_013-1a>¶
元氏長慶集卷第十三¶
　　律詩¶
　　　酬樂天江樓夜吟　酬樂天待漏入閣¶
　　　酬樂天游西湖　江邊¶
　　　春　月¶
　　　神麴酒　感石榴¶
　　　度門寺　大雲寺¶
　　　和友封題開善寺¶
　　　　酬樂天江樓夜吟稹詩因成三十韻(次用/本韻)¶
忽見君新句君吟我&KR0199;篇見當巴徼外吟在楚江前思鄙寜¶
通律聲清遂扣玄三都時覺重一顧世稱妍排韻曾遥荅分¶
題㡬共聮昔慿銀翰寫今頼玉音宣布鼓隨椎響坯泥仰匠¶
圓鈴因風斷續珠與調牽綿阮籍驚長嘯商陵怨别絃猿羞¶
<pb:KR4c0068_SBCK_013-1b>¶
啼月峽鶴讓警秋天志士濳興感高僧暫廢禪興飄滄海動¶
氣合碧雲連㸃綴工微者吹&KR0821;勢特然休文徒𠋣檻彦伯浪¶
𢌞船妓樂當筵唱兒童滿巷傳改張思婦錦騰躍賈人牋魏¶
拙虚教出曹風敢望痊定遭才子𥬇恐賺學生癲裁什情何¶
厚飛書信不專隼猜鴻蓄縮虎橫犬迍邅水墨㸔雖久瓊瑶¶
喜尚全&KR0138;從魚裏得便向市頭懸夜置堂東序朝鋪座右邊¶
手㝷韋欲絕淚滴&KR0083;渾穿甘蔗銷殘醉醍醐醒早眠深藏那¶
遽滅同詠苦無縁雅羡詩能聖終嗟藥未仙五千誠逺道四¶
十巳中年(諸葛亮云楊州萬里潯陽向/餘五千僕今年忽巳四十一)暗魄多相夢衰容毎¶
自憐卒章還慟哭蚊蚋溢山川¶
　　　　酬樂天待漏入閤見贈(時樂天爲中書舎/人予任翰林學士)¶
未勘銀臺契先排浴殿關沃心因特召丞㫖絕常班(丞㫖學/士在諸)¶
(學士/上)颭閃才人䄂(思政對學士徃/徃宫官傳詔)嘔鵶軟舉鐶宫花低作帳¶
<pb:KR4c0068_SBCK_013-2a>¶
雲從積成山密視樞機草偷瞻咫尺顔恩垂天語近對久漏¶
聲閑丹陛曾同立金鑾恨獨攀筆無鴻業&KR0243;&KR0129;媿紫文殷河¶
水通天上瀛州接世間謫仙名籍在何不重來還¶
　　　　酬樂天早春閑游西湖頗多野趣恨不得與微之¶
　　　　同賞因思在越官重事殷鏡湖之游或恐未暇因¶
　　　　成十八韻見寄樂天前篇到時適會予亦宴鏡湖¶
　　　　南亭因述目前所睹以成酬答末章亦示暇誠則¶
　　　　勢使之然亦欲粗爲恬飬之贈耳(浙東/時作)¶
鳫思欲𢌞賔風聲乍變新各𢹂紅粉妓俱伴紫垣人水靣波¶
疑縠山腰虹(音/降)似巾柳條黃大帶茭葑(茭葑/草根)緑文茵雪盡纔¶
通&KR0282;汀寒未有蘋向陽偏曬羽依岸小游鱗浦嶼崎嶇到林¶
園次第廵墨池憐嗜學丹井羡登真(逸少墨池雅川丹/井皆越中異跡)雅歎¶
游方盛聊非意所親白頭辭北闕滄海是東鄰問俗煩江界¶
<pb:KR4c0068_SBCK_013-2b>¶
蒐畋想渭津故交音訊少歸夢徃來頻獨喜同門&KR0199;皆爲列¶
郡臣三刀連地軸一葦礙車輪尚阻青天霧空瞻白玉塵龍¶
因雕字識犬爲送書馴勝事無窮境流年有限身&KR0568;將閑氣¶
力爭闘野塘春¶
　　　　江邉四十韻(官爲修宅卒然有作因招李/六侍御此後並江陵時作)¶
官借江邊宅天生地勢&KR0638;欹危饒壞構迢遰接長郊怪鵩頻¶
棲息跳蛙頗溷殽總無籬繳繞尤怕虎咆哮停潦魚招&KR0425;空¶
倉䑕敵猫土虚煩穴蟻柱朽畏藏蛟蛇虺吞簷雀豺狼逐野¶
麃犬驚狂浩浩鷄亂響嘐嘐濩落貧甘守荒凉穢盡包斷簾¶
飛熠燿當戸網蠨蛸曲突翻成沼行廊&KR0077;代庖橋橫老顚枿¶
馬病裛芻茭一一牀頭㸃連連砌下泡辱泥疑在絳避雨想¶
經崤相顧憂爲鼈誰能復繋匏誓心來利徃&KR0114;食過安爻何¶
計逃昬墊移文報&KR0199;交棟梁存伐木苫蓋愧分茅金琯排黃¶
<pb:KR4c0068_SBCK_013-3a>¶
荻琅玕衰翠梢花塼水面闘鴛瓦玉聲&KR0251;方礎荆山採脩&KR0122;¶
郢匠鉋隱椎雷震蟄破竹箭鳴骹正&KR0230;&KR0004;停午頻眠欲轉胞¶
囷圓故薄禄厨敝備嘉肴各各人寜宇𩀱雙鷰賀巢高門受¶
車轍華廐稱蒲稍尺寸皆隨用毫𨤲敢浪抛&KR1130;餘籠白鶴¶
賸架青鵁製榻容筐在施關拒斗梢欄干防汲井密室待持¶
膠庭草傭工䕌園&KR0188;稚子培本圖閑種植那要擇肥磽緑柚¶
勤勤數紅榴箇箇抄池清漉螃蠏𤓰蠧拾搬蝥曬篆看沙鳥¶
磨刀綻海鮫羅&KR0069;脩藥竈築垜閱&KR0211;弰散誕都由習童蒙剰¶
&KR0180;教最便陶靜飲還作解愁嘲近浦聞歸楫遥城罷曉鐃王¶
孫如有問湏爲併揮鞘¶
　　　　春六十韻¶
節應寒&KR0069;下春生返照中未能消積雪巳漸少回風迎氣&KR0022;¶
經重齋誠帝念隆龍驤紫宸北天壓翠壇東仙仗揺佳彩榮¶
<pb:KR4c0068_SBCK_013-3b>¶
光答聖𠂻便從威仰座隨入大羅宫先到璇淵底偷穿瑇𤦛¶
櫳舘娃朝鏡晚太液暁冰融撩摘(音/剔)芳情遍搜求好處終九¶
霄渾可可萬姓尚忡忡晝漏頻加箭宵暉欲半&KR0211;驅令三殿¶
出乞與百蠻同直自方壺島斜臨絕漠戎南廵曖珠𣗳西轉¶
麗崆峒度嶺梅甘圻濳泉脉暗洪悠悠鋪塞草冉冉着江楓¶
𧖟&KR0229;投筐妾耘催荷篠翁旣蒸難發地仍送&KR0568;歸鴻約畧環¶
區宇殷勤綺鎬酆華山青黛撲渭水碧沙蒙宿露清餘靄晴¶
烟塞逈空鷰巢纔㸃綴鸎舌最惺惚膩粉梨園白烟脂&KR0669;徑¶
紅鬱金垂嫩柳罯晝委高籠地甲門闌大天開禁掖崇層臺¶
張舞鳳閣道架飛虹麴蘖調神　鵷鸞竭志忠歌聲齊錫宴¶
車服奬庸功俊造興時用閭閻賀&KR0010;豐倡樓歌細細農野麥¶
芃芃貴主驕矜盛豪家恃頼雄偏霑打毬彩頻得鑄錢銅專¶
殺擒楊若殊恩郝鄧通女孫新在内嬰稚近封公游衍關心¶
<pb:KR4c0068_SBCK_013-4a>¶
樂詩書對面聾盤筵饒異味音樂斥庸工酒愛油衣淺盃誇¶
瑪瑙烘挑鬟玉&KR0107;䯻刺繡寳裝攏啓齒呈編貝彈絲動削葱¶
醉圓𩀱媚靨波溢兩明曈但賞歡無極那知恨亦𠑽洞房閑¶
窈窕庭院獨葱籠謝砌榮殘絮班䆫網曙䖝望夫身化石爲¶
伯首如蓬顧我沉憂士&KR0016;他老病騘靜街乘曠蕩初日接曈¶
曨飲敗胏常渴魂驚耳更聦虛逢好陽艶其那苦昏懜僶俛¶
還移歩持疑又省躬慵將疲顇質漫走倦羸僮季月行當暮¶
良辰坐歎窮𣈆悲焚介子魯願浴沂公燧改鮮妍火隂繁晻¶
澹桐瑞雲低　香雨潤濛濛藥漑分窠數籬裁備㓜冲種¶
莎憐見葉護筍冀成筒有夢多爲蝶因蒐定作熊漂沉隨壞¶
芥榮茂委蒼穹震動風千變晴和鶴一冲丁寜搴芳侣湏識¶
未開叢¶
　　　　月三十韻¶
<pb:KR4c0068_SBCK_013-4b>¶
蓂葉標新朔霜豪引細輝白眉驚半隱虹勢訝全微凉魄潭¶
空洞虚&KR0211;鴈畏威上弦何汲汲佳色轉依依綺幕殘燈歛粧¶
樓破鏡飛玲瓏穿竹𣗳岑寂思幈幃坐愛規將合行看望巳¶
幾絳河冰鑑朗黃道玉輪巍逈照偏瓊砌餘光借粉闈泛池¶
相皎潔壓桂共芳菲的的當歌扇姢姢透舞衣殷勤入懷什¶
懇欵墮雲圻素液傳烘盞鳴琴薦碧徽椒房深肅肅蘭路靄¶
霏霏翡翠通簾影琉璃瑩殿扉西園筵瑇𤦛東壁射蛜蝛老¶
將占天陣幽人釣石磯荷鋤元亮息𢌞棹子猷歸迢逓同千¶
里孤高淨九圍從星作風雨配日麗旌旗麟𨷖寜徒設蠅聲¶
豈浪譏司存委鄕士新拜岀郊畿今古雖云極虧盈不易違¶
珠胎方夜滿清露忍朝晞漸减嫦娥&KR0405;徐收楚練機卞疑雕¶
壁碎潘感竟&KR0451;稀捐篋辭班女濳波蔽宓妃氛埃誰定㓕蟾¶
兎杳難希湏遣圓明盡良嗟造化非如能付刀尺别爲創璿¶
<pb:KR4c0068_SBCK_013-5a>¶
璣¶
　　　　飲致用神麴酒三十韻¶
七月調神麴三春釀緑醽雕鐫荆玉盞烘透内丘瓶試滴盤¶
心露疑𣷹案上螢滿尊凝止水祝地落繁星飜陋瓊漿濁唯¶
聞石髓馨冰壺通角簟金鏡徹雲屏雪暎煙光薄霜涵霽色¶
泠蚌珠懸皎皛桂魄倒瀴溟晝灑蟬將飲宵揮鶴誤聆琉璃¶
驚太白鍾乳訝微青詎敢辭濡首并憐可鑒形行當遣俗累¶
便得造禪扃何憚說千日甘從過百齡但令長泛蟻無復恨¶
漂萍膽壯還增氣機忘反自&KR0115;甕眠思畢卓糟籍憶劉伶髣¶
髴中聖日希夷夾大庭眼前湏底物座右任他銘刮骨都無¶
痛如泥未擬停殘觴猶漠漠華燭巳熒熒真性臨時見狂歌¶
半睡聽喧闐爭意氣調𥬇學娉婷酩酊焉知極羈離忽暫寜¶
鷄聲催欲曙蟾影照&KR0004;醒咽絕䳌啼竹蕭撩鴈去汀遥城傳¶
<pb:KR4c0068_SBCK_013-5b>¶
漏箭鄕寺響風鈴楚澤一爲梗堯階屢變蓂醉荒非獨此愁¶
夢幾曾經毎耻窮途哭今那客淚零感君澄醴酒不遣渭和¶
涇¶
　　　　感石榴二十韻¶
何年安石國萬里貢榴花迢逓河源道因依漢使槎酸辛犯¶
葱嶺憔悴渉龍沙&KR0004;到摽珍木多來比亂麻深抛故園裏少¶
種貴人家唯我荆州見憐君胡地賖從教當路長兼恣入簷¶
斜緑葉裁煙翠紅英動日華新簾裙透影踈牗燭籠紗委作¶
金爐熖飄成玉砌瑕乍驚珠綴密終誤繡幃奢琥珀烘梳碎¶
燕支&KR0568;頰塗風翻一𣗳火電轉五雲車絳帳迎宵日芙蕖綻¶
早牙淺深俱隱映前後各分葩宿露低蓮臉朝光借綺霞暗¶
虹徒繳繞濯錦莫周&KR0210;俗態能嫌&KR0199;芳姿尚可嘉非專愛顔¶
色同恨阻幽遐滿眼思鄕淚相嗟亦自嗟¶
<pb:KR4c0068_SBCK_013-6a>¶
　　　　度門寺¶
北祖三禪地(神秀禪/師造)西山萬𣗳松門臨溪一帶橋映竹千重¶
剪鑿基階正包藏景氣濃諸巖分院宇𩀱嶺抱垣墉舎利開¶
層塔香爐占小峯道場居士置經藏大師封太子知裁植神¶
王守要衝由旬排講座丈六寫真容佛語迦陵說僧行猛虎¶
從脩羅擡日拒樓至㧞霜&KR0289;畫井垂枯杇穿池救噞喁蕉非¶
難敗壞槿喻暫丰茸寶界留遺事金棺滅去蹤鉢傳烘碼碯¶
石長翠芙蓉影帳紗全落繩牀土半壅(金棺巳下並/寺中所有)荒林迷¶
醉象危壁亞盤龍行色憐&KR0004;月歸程待曉鍾心源雖了了塵¶
世苦憧憧宿䕃高聲䜟齋糧併力舂佗生再來此還願總相¶
逢¶
　　　　大雲寺二十韻¶
地勝宜臺殿山晴離垢氛現身千佛國護世四王軍碧耀高¶
<pb:KR4c0068_SBCK_013-6b>¶
樓瓦頳飛半壁文鶴林縈古道鴈塔没歸雲幡影中天颺鍾¶
聲下界聞攀蘿極峯頂游目到江濆馴鴿閒依綴調猿靜守¶
群虎行風捷獵龍睡氣氛氲穫稻禪衣卷燒畬刼火焚新英¶
&KR0597;采掇荒草象耕耘鉢付靈童洗香教善女薫果枝低罯罯¶
花雨澤雰雰示化維摩疾降魔力士勲聽經神變見&KR0003;偈鳥¶
紛紜上境光猶在深谿暗不分竹籠煙欲&KR0661;松帶日餘曛真¶
諦成知别迷心尚有云多生沉五藴宿習樂三墳諭鹿車雖¶
設如𧖟緒正棼且將平等義還奉聖明君¶
　　　　和友封題開善寺十韻(依次重/用本韻)¶
梁王開佛廟雲構歲時遥珠綴飛閑鴿紅泥落碎椒燈籠青¶
熖短香印白&KR0069;銷古匣收遺施行廊畫本朝藏經霑雨爛魔¶
女捧花嬌亞𣗳牽藤閣横查壓石橋竹荒新筍細池淺小魚¶
跳匠正琉璃瓦僧鋤芍藥苗旋蒸茶嫩葉偏把柳長條便欲¶
<pb:KR4c0068_SBCK_013-7a>¶
忘歸路方知隱易招¶
元氏長慶集卷第十三¶
<pb:KR4c0068_SBCK_013-7b>¶
