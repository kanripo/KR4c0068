# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.630468
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0156-021元氏長慶集-卷第二十一.
<pb:KR4c0068_SBCK_021-1a>¶
元氏長慶集卷第二十一¶
　　律詩¶
　　　酬樂天春見&KR0009;　酬樂天舟泊夜¶
　　　酬樂天武關南　酬樂天見&KR0009;¶
　　　酬樂天得稹所&KR0009;　和樂天㝷郭道士¶
　　　酬樂天&KR0009;生衣　酬樂天得予詩¶
　　　酬樂天見賀　酬樂天歎窮愁¶
　　　酬樂天三月三日　酬樂天歎損傷¶
　　　瘴塞　紅荆¶
　　　黃草峽聽琴　書劒¶
　　　内狀詩　别毅郎¶
　　　自責　送公度¶
　　　喜五兄至　杏花¶
<pb:KR4c0068_SBCK_021-1b>¶
　　　詠春風　贈别楊巨源¶
　　　&KR0009;樂天　聽妻彈别鶴操¶
　　　和王侍郎放牓後¶
　　　　酬樂天春&KR0009;微之¶
鸚心明&KR0219;雀幽蒙何事相將盡入籠君避海鯨驚浪裏我隨¶
巴蟒瘴煙中千山塞路音書絕兩地知春曆日同一樹梅花¶
數升酒醉㝷江岸哭東風¶
　　　　酬樂天舟泊夜讀微之詩¶
知君暗泊西江岸讀我閑詩欲到明今夜通州還不睡滿山¶
風雨杜䳌聲¶
　　　　酬樂天武關南見微之題山石榴花詩¶
比因酬贈爲花時不爲君行不復知又更幾年還共到滿墻¶
塵土兩篇詩¶
<pb:KR4c0068_SBCK_021-2a>¶
　　　　酬樂天見&KR0009;¶
三千里外巴虵穴四十年來司馬官瘴色滿身治不盡瘡㾗¶
刮骨洗應難常甘人向衰容薄獨訝君將舊眼看前日詩中¶
高蓋字至今唇舌遍長安¶
　　　　酬樂天得稹所&KR0009;紵&KR0093;布白輕庸製成衣服以詩¶
　　　　報之¶
湓城萬里隔巴庸紵薄綈輕共一封腰帶定知今瘦小衣衫¶
難作逺裁縫唯愁書到炎凉變忽見詩來意緒濃春草緑茸¶
雲色白想君&KR0016;馬好儀容¶
　　　　和樂天㝷郭道士不遇(昔常爲僧於/荆州相别)¶
昔年我見柸中渡今日人言鶴上逢兩虎定隨千歲鹿𩀱林¶
添作幾株松方瞳應是新燒藥短脚知縁舊施春(爲僧時先/有脚疾)¶
欲請僧繇逺相畫苦愁頻變本形容¶
<pb:KR4c0068_SBCK_021-2b>¶
　　　　酬樂天&KR0009;生衣¶
秋茅處處流痎瘧夜鳥聲聲哭瘴雲羸骨不勝纎細物欲將¶
文服却還君¶
　　　　酬樂天得微之詩知通州事因成四首¶
茅簷屋舎竹籬州虎怕偏蹄虵兩頭(通州元和二年偏蹄虎/害人比之白額兩頭虵)¶
(處處皆/有之也)暗蠱有時迷酒影浮塵向日似波流沙含水弩多傷¶
骨田仰畬刀少用牛知得共君相見否近來魂夢轉悠悠¶
平地才應一頃餘閣欄都大似巢居(巴人多在山坡架木/爲居自號閣欄頭也)入¶
衙官吏聲疑鳥下峽舟船腹似魚市井無錢論尺丈田疇付¶
火罷耘鋤此中愁殺須甘分惟惜平生舊著書(本句云努力/安心過三考)¶
(巳曾愁殺李尚書又予病甚將平生所/爲文自題云異日送白二十二郎也)¶
哭鳥晝飛人少見倀魂夜嘯虎行多滿身沙虱無防處獨脚¶
山魈不奈何甘受鬼神侵骨髓常憂岐路處風波南歌未有¶
<pb:KR4c0068_SBCK_021-3a>¶
東西分敢唱滄浪一字歌(本句云時時/三唱濯纓歌)¶
荒蕪滿院不能鋤甑有塵埃圃乏蔬定覺身將囚一種未知¶
生共死何如飢摇困尾䘮家狗熱暴枯鱗失水魚苦境萬般¶
君莫問自憐方寸本來虗¶
　　　　酬樂天聞李尚書拜相以詩見賀¶
初因彈劾死東川又爲親情弄化權(予爲監察御史劾奏故/東川節度使嚴礪籍𣳚)¶
(衣冠等八十餘家由是操權者大怒分司東/臺日又劾奏宰相親因縁遂貶江陵士曹耳)百口共經三峽¶
水一時重上兩漫天尚書入用雖旬月司馬銜寃巳十年若¶
待更遭秋瘴後便愁平地有重泉¶
　　　　酬樂天歎窮愁見&KR0009;¶
病煎愁緒轉紛紛百里何由&KR0003;向君老去心情隨日減逺來¶
書信隔年聞三冬有電連春雨九月無霜盡火雲併與巴南¶
終歲熱四時誰道各平分¶
<pb:KR4c0068_SBCK_021-3b>¶
　　　　酬樂天三月三日見&KR0009;¶
常年此日花前醉今日花前病裏銷獨𠋣破簾閑悵望可憐¶
虗度好春朝¶
　　　　酬樂天歎損傷見&KR0009;¶
前途何在轉忙忙漸老那能不自傷病爲怕風多睡月起因¶
花藥暫扶牀函關氣索迷眞侣峽水波翻礙故郷唯有秋來¶
兩行淚對君新贈逺詩章¶
　　　　瘴塞¶
瘴塞巴山哭鳥悲紅䊋少婦歛啼眉殷勤奉藥來相勸云是¶
前年欲病時¶
　　　　紅荆¶
庭中栽得紅荆樹十月花開不待春直到孩提盡驚怪一家¶
同是北來人¶
<pb:KR4c0068_SBCK_021-4a>¶
　　　　黃草峽聽柔之琴二首¶
胡笳夜奏塞聲寒是我郷音聽漸難料得小來辛苦學又應¶
知向峽中彈¶
别鶴凄清覺露寒離聲漸咽命雛難憐君伴我涪州宿猶有¶
心情徹夜彈¶
　　　　書劒¶
渝工劒刃皆歐冶巴吏書蹤盡子雲唯我心知有來處泊船¶
黃草夜思君¶
　　　　内狀詩&KR0009;楊白二貟外(時知/制誥)¶
天門暗闢玉琤鍧晝送中樞曉禁清彤管内人書細膩金奩¶
御印篆分明衝街不避將軍令跋勑兼題宰相名南省郎官¶
誰待詔與君將向世間行¶
　　　　别毅郎(此後三首工/部侍郎時詩)¶
<pb:KR4c0068_SBCK_021-4b>¶
爾爺只爲一杯酒此别那知死與生兒有何辜才七歲亦教¶
兒作瘴江行¶
愛惜爾爺唯有我我今顦顇望何人傷心自比籠中鶴翦盡¶
翅翎愁到身¶
　　　　自責¶
犀帶金魚束紫袍不能將命報分毫他時得見牛常侍爲爾¶
君前捧佩刀¶
　　　　送公度之福建(此後並同州/刺史時作)¶
棠隂猶在建溪磯此去那論是與非&KR0002;見白頭須盡敬恐曾¶
江岸識胡威¶
　　　　喜五兄自泗州至¶
眼中三十年來淚一望南雲一度垂慙愧臨淮李常侍逺教¶
形影暫相隨¶
<pb:KR4c0068_SBCK_021-5a>¶
　　　　杏花¶
常年岀入右銀臺毎怪春光例早回慙愧杏園行在景同州¶
園裏也先開¶
　　　　第三歲日詠春風慿楊貟外&KR0009;長安栁¶
三日春風巳有情拂人頭面稍憐輕殷勤爲報長安栁莫惜¶
枝條動軟聲¶
　　　　贈别楊貟外巨源¶
憶昔西河縣下時青衫顦顇宦名卑揄揚陶令縁求酒結託¶
蕭娘只在詩朱紫衣裳浮世重蒼黃歲序長年悲白頭後㑹¶
知何日一盞煩君不用辭¶
　　　　&KR0009;樂天二首¶
榮辱升沉影與身世情誰是舊雷陳唯應鮑叔猶憐我自保¶
曾參不殺人山入白樓沙𫟍暮潮生滄海野塘春老逢佳景¶
<pb:KR4c0068_SBCK_021-5b>¶
唯惆悵兩地各傷何限神¶
論才賦命不相干鳳有文章雉有冠羸骨欲銷猶被刻瘡㾗¶
未𣳚又遭彈劒頭巳折藏須蓋丁字雖剛屈莫難休學州前¶
羅刹石一生身敵海波瀾¶
　　　　聽妻彈别鶴操¶
别鶴聲聲怨夜絃聞君此奏欲澘然啇瞿五十知無子便付¶
琴書與仲宣¶
　　　　和王侍郎酬廣宣上人觀放牓後相賀¶
渥洼徒自有權竒伯樂書名世始知竟走墻前稀得雋高縣¶
日下表無私都中&KR0083;貴流傳後海外金填姓字時珍重劉繇¶
因首薦(進士李景述以/同判解頭及第)爲君送和碧雲詩¶
元氏長慶集卷第二十一¶
