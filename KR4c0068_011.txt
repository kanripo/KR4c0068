# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 11

¶
<md:KR4c0068_SBCK_011-1a>¶
<pb:KR4c0068_WYG_011-1a>
欽定四庫全書
　元氏長慶集巻十一¶
　　　　　　　　　　　　　唐　元稹　撰
　　律詩
¶
　　　紀懷贈李六戸曹崔二十功曹五十韻¶
昔冠諸生首初因三道徵公卿碧雞㑹名姓白麻稱日
月光¶遥射烟霄志漸𢎞榮班張錦繡諫路賜牋藤便欲
呈肝膽何¶言犯股肱(為左拾遺/遇事輒舉)椎埋衝斗劒清澈瑩(音/詠)
<pb:KR4c0068_WYG_011-1b>
壺氷赤縣纔分務(當事者惡公/出為河南尉)青驄巳迥¶乘(謂拜/御史)因騎
度海鶻擬殺蔽天鵬縛虎聲空壯連鼇力未勝風翻<md:KR4c0068_SBCK_011-1b>¶波
竟蹙山壓勢逾崩(公按獄東川劾節度使嚴礪礪黨怒/俄分司東都又劾治河南尹房式詔)
(召公/還)僇辱徒相困蒼黄性不能酣歌離峴頂¶負氣入江
陵(為中人仇士良擊/敗面貶江陵士曹)華表當蟾魄高樓挂玉繩角聲悲
掉蕩城影暗¶稜層軍幕威容盛官曹禮數兢心雖出雲
鶴身尚觸籠鷹竦¶足良甘分排衙苦未曾通名參將校
抵掌見親朋喣沬求涓¶滴滄波怯斗升荒居隣鬼魅羸
<pb:KR4c0068_WYG_011-2a>
馬歩殑(音/擎)㱥(音陵欲/死狀)白草堂簷短黄梅¶雨氣蒸霑黏經
汗席颭閃盡油燈夜怯餐膚蚋朝煩拂面蠅¶過從愁厭
賤專靜畏猜仍旅寓誰堪託官聯自可慿甲科崔¶並騖
柱史李齊昇共展排空翼俱遭激逺矰他鄉元易感同¶
病轉相矜投分多然諾忘言少愛憎誓將探胏腑耻更
辨淄¶澠㑹㝛形骸逺論交意氣增一心呑渤澥戮力㧞
嵩恒語到¶磨圭角疑消破弩癥(音/徵)吹嘘期指掌患難許
擔簦(笠有/柄者)鎩翮鸞棲棘¶藏鋒箭在弸雪中方覩桂木上
<pb:KR4c0068_WYG_011-2b>
莫施罾且泛夤㳂水兼過被¶病僧有時鞭欵叚盡日醉
儚(音/盲)僜(他登/切)躡屐看秧稻敲船和採菱义<md:KR4c0068_SBCK_011-2a>¶魚江火合喚
客谷神應(平/聲)嘯傲雖開口幽憂復滿膺望雲鰭撥¶剌透
匣色騰凌每想潢池冦猶稽赤族懲䕫龍勞算畫貔虎¶
帶威稜逐鳥忠潛奮懸旌意逺凝弢弓思徹札絆驥悶
牽縆¶運甓調辛苦聞雞屢寢興閒隨人兀兀夣聼鼔鼟
鼟(他勝/反)班¶筆行看擲黄陂莫漫澄騏驎高閣上須及壯
時登
<pb:KR4c0068_WYG_011-3a>
　　　答姨兄胡靈之見寄五十韻(并序/)¶
九嵗解賦詩飲酒至斗餘乃醉時方依倚舅族(公舅族/滎陽鄭)
(氏/也)舅憐不以禮¶數檢故得與姨兄胡靈之之輩十數人
為晝夜遊日月跳擲¶於今餘二十年矣其間悲歡合散
可勝道哉昨枉是篇感徹¶肌骨適白翰林又以百韻見
贈余因次酬本韻以答貫珠之¶贈焉於吾兄不敢變例
復自城至生凡次五十一字靈之本¶題兼呈李六侍御
是以篇末有云
<pb:KR4c0068_WYG_011-3b>
憶昔鳯翔城齠年是事榮理家煩伯舅相宅盡(兹引/反)吾
兄詩<md:KR4c0068_SBCK_011-2b>¶律䝉親授朋游忝自迎題頭筠管縵教射角弓騂
(靈之善筆/札習騎射)¶矮馬駞鬉䪜(音/襜)犛牛獸面纓對談依赳赳(上/聲)
送客歩盈盈米椀¶諸賢讓蠡柸大戸傾一船席外語三
榼拍心精傳盞加分數¶横波擲目成華奴歌淅淅媚子
舞卿卿(淅大夫張生好屬詞多妓樂歌者華奴善¶歌淅/  鹽又有舞者媚子善觥令禁言張生常令綱)
(紀/)鬬設狂為好誰憂飲敗名屠過¶(音/戈)隱朱亥樓夢古秦
嬴環坐唯便(平/聲)草投盤暫廢觥¶春郊纔爛熳夕鼓巳砰
<pb:KR4c0068_WYG_011-4a>
轟荏苒移灰琯喧闐勌塞兵糟漿聞¶漸足書劒訝無成
抵璧慙虛棄彈珠覺用輕遂籠雲際鶴來¶狎谷中鶯學
問攻方苦篇章興太清囊疎螢易透錐鈍股多¶坑(䧟/也)筆
陣戈矛合文房棟桷撑豆萁才敏儁羽獵正崢嶸岐下¶
尋時别京師觸處行醉眠街北廟閒遶宅南營(予宅在/靖安北)
(街靈之時¶寓居永樂南街/廟中予宅又南隣弩營)栁愛凌寒軟梅憐上畨(上/聲)驚
觀松青黛笠¶欄藥紫霞英(開元觀古松五株靖安宅牡/丹數本皆曩時遊行之地)
盡日聽僧講通宵<md:KR4c0068_SBCK_011-3a>¶詠月明正躭幽趨樂旋被宦途縈吏
<pb:KR4c0068_WYG_011-4b>
晉資材枉留秦嵗序更¶(時靈之作吏平陽予/酬校秘閣自兹分散)我□(音/冲)黳
(音伊青/黒色)數寸君髪白千莖芸閣懷鈆暇¶姑峯帶雪晴何
由身倚玉空睹翰飛瓊(渠營/切)世道難於劒讒言巧¶似笙
但憎心可轉不解跽如擎始効神羊觸俄隨旅雁征孤¶
芳安可駐五鼎㡬時烹潦倒沉泥滓欹危踐矯衡登樓
王粲¶望落㡌孟嘉情(龍山落㡌臺去/府城二十里)巫峽連天水章臺
塞路荆(章華¶臺去/府十里)雨摧漁火熖風引(去/聲)竹枝聲分(去/聲)作
屯之蹇那知困亦¶亨官曹三語掾國器萬尋楨(此後多/述李君)
<pb:KR4c0068_WYG_011-5a>
(定交之由用報/靈之兼呈之意)逸傑雄¶姿迥皇王雅論評蕙依潛可習
雲合定誰令原燎逢氷井鴻¶流値木罃智囊推有在勇
爵敢徒爭迅㧞看鵬舉高音侍鶴¶鳴所期人拭目焉肯
自佯盲鈆鈍丁寧淬蕪荒展轉耕窮通¶須豹變攖搏笑
狼獰(音/能)媿捧芝蘭贈還披胏腑呈此生如未死¶未擬變
平生(一本云今/日負平生)<md:KR4c0068_SBCK_011-3b>¶　　　酬許五康佐(次用/本韻)¶
奮迅君何晚羈離我詎儔鶴籠閒警露鷹縛悶牽韝
<pb:KR4c0068_WYG_011-5b>
蓬閣深¶沉省荆門逺慢州課書同吏職旅宦各鄉愁白
日傷心過滄¶江滿眼流嘶風悲代馬喘月伴吳牛枯涸
方窮轍生涯不繫¶舟猿啼三峽雨蟬報兩京秋珠玉慙
新贈芝蘭忝舊游他年¶問狂客須向老農求¶
　　　送崔侍御之嶺南二十韻(并序/)¶
古朋友别皆贈以言况南方物候飲食與北土異其甚
者夷¶民喜聚蠱祕方云以含金變黑為驗攻之重雄黄
海物多肥¶腥啖之好嘔泄驗方云備之在鹹食嶺外饒
<pb:KR4c0068_WYG_011-6a>
野菌(音/窘)視之蟲蠧¶者無毒羅浮生異果察其鳥啄者可
餐大抵珠璣瑇瑁之所¶聚貴潔亷湮鬱暑濕之所蒸避
溢慾其餘道途所愼離愴之¶懷盡之二百言矣敘不復
云<md:KR4c0068_SBCK_011-4a>¶漢法戎施幕秦官郡置監蕭何歸舊印鮑永授新銜¶幣
聘雖盈篋泥章未破緘蛛懸絲繚繞鵲報語詀諵再礪
神¶羊角重開憲簡函(崔君前任/巳為御史)鞶纓驄赳赳(上/聲)緌珮繡
縿縿(音/衫)逸¶翮憐鴻翥離心覺刃劖聯游虧片玉洞照失
<pb:KR4c0068_WYG_011-6b>
明鑒(平/聲)遙想車登¶嶺那無淚滿衫茅蒸連蠎氣衣漬度
梅黬(乙减切痕/也聚氣也)象鬬縁谿竹猿鳴¶帶雨杉颶風狂浩浩
韶石峻嶃嶃㝛浦宜深泊祈瀧在至諴¶瘴江乘早度毒
草莫親芟試蠱看銀黑排腥貴食鹹菌須蟲¶巳蠧菓重
鳥先&KR2154;(丘銜切/鳥啄也)冰瑩(上/聲)懷貪水霜清顧痛巖珠璣當盡
擲薏¶苡詎能讒荆俗欺王粲吾生問季咸逺書多不達
勤為枉㩥¶㩥¶(思亷/切)
　　　酬叚丞與諸棊流㑹㝛弊居見贈二十四韻(次/用)
<pb:KR4c0068_WYG_011-7a>
　　　(本/韻)¶
鳴局寧虚日閒窻任廢時琴書甘盡棄園井詎能窺運
石疑¶塡海爭籌憶坐帷赤心方苦鬭紅燭巳先施蛇勢
縈山合鴻<md:KR4c0068_SBCK_011-4b>¶聯度嶺遲堂堂排直陣衮衮逼羸師懸刼偏
深猛囘征特險¶巇旁攻百道進死戰萬般為異日𤣥黄
隊今宵黑白棊斫營¶看迥㸃對壘重相持善敗雖稱怯
驕盈最易欺狼牙當必碎¶虎口禍難移乘勝同三㨗扶
顚望一詞希因送目便敢待指¶蹤竒退引防邊策雄吟
<pb:KR4c0068_WYG_011-7b>
斬將詩眠牀都浪置通夕共忘疲曉¶雉風傳角寒藂雪
壓枝繁星収玉版殘月耀氷池僧請聞鍾¶粥賔催下藥
巵獸炎餘炭在蠟淚短光衰(所知/切)俛仰嗟陳跡殷勤¶卜
後期公私牽去住車馬各支離分作終身癖兼從是事
隳¶此中無限興唯怕俗人知¶
　　　酬竇校書二十韻(次本/韻)¶
鷗鷺原相得柸觴毎共傳芳遊春爛熳晴望月團圓調
笑風¶流劇論文屬對全賞花珠並綴看雪璧常連竹寺
<pb:KR4c0068_WYG_011-8a>
荒唯好松¶齋小更憐潛投孟公轄狂乞莫愁錢塵土抛
書巻槍籌弄酒<md:KR4c0068_SBCK_011-5a>¶權令誇齊箭道力鬬抹弓弦但喜添樽
滿誰憂泛桂然漸輕¶身外役渾證飲中禪及我辭雲陛
逢君仕圃田音徽千里斷¶魂夣兩情偏足聼猿啼雨深
藏馬腹鞭官醪半清濁夷饌雜¶腥膻顧影無依倚甘心
守靜專那知暮江上俱㑹落英前欵¶曲生平在悲凉嵗
序遷鶴方同北渚鴻又過南天麗句慙虚¶擲沉機嬾强
牽粗酬珍重意工拙定相懸
<pb:KR4c0068_WYG_011-8b>
　　　泛江翫月十二韻(并序/)¶
予以元和五年自監察御史貶授江陵士曹掾六月十
四日¶張季友李景儉二侍御王文仲同録王衆仲判官
兩昆季為¶予載酒炙選聲音自府城之南淮攀月泛舟
窮竟一夕予賦¶詩以紀之¶
楚塞分形勢羊公壓大邦朋儕多士子參量盡敦厖岳
璧閒¶相對荀龍自有雙共將船繫泊况是月臨江逺樹
懸金鏡深<md:KR4c0068_SBCK_011-5b>¶潭倒玉幢(宅江/切)委波添淨練洞照滅凝釭闐
<pb:KR4c0068_WYG_011-9a>
咽沙頭市玲瓏竹岸¶牕巴童唱巫峽海客話神瀧巳困
連飛盞猶催未倒缸飲荒¶情爛熳風棹樂崢摐勝事他
年盡雄心此夜降知君皆逸韻¶須為應莛撞¶
　　　痁臥聞幕中諸公徵樂㑹飲因有戲呈三十韻¶
濩落因寒甚沉隂與病偕藥囊堆小案書巻(上/聲)塞空齋
脹腹看¶成皷羸形漸比柴道情憂易適温瘴氣難排治
尰(時甬切/脛腫也)扶輕杖開¶門立靜街耳鳴疑暮角眼暗助昬
霾(謨皆/切)野竹連荒草平陂接斷¶崖坐隅甘對鵩當路恐
<pb:KR4c0068_WYG_011-9b>
遭豺蛇蠱迷弓影鵰翎落箭靫(音/釵)晩籬¶喧鬬雀殘菊半
枯荄(音/皆)悵望悲囘雁依遲傍古槐一生長苦¶節三省詎
行怪(平/聲)奔北翻成勇司南却是咼(苦乖/切)穹蒼眞漠漠風
雨¶漫喈喈彼美猶谿女其誰占館娃(音/哇)誠知通有日太
極浩無涯¶布卦求無妄祈天願孔皆藏(去/聲)衰謀計拙地
僻徃還乖况羡<md:KR4c0068_SBCK_011-6a>¶蓮花侣方欣綺席諧鈿車迎妓樂銀翰
屈朋儕白紵顰歌黛¶同蹄墜舞釵(白紵同蹄皆/樂人姓名)纎身霞
出海艷臉月臨淮籌筯隨¶宜放投盤止罰啀(宣皆切大/鬬聲又笑)
<pb:KR4c0068_WYG_011-10a>
(貎/)紅娘留醉打觥使及醒差(舞引紅娘抛打曲名/酒中觥使¶席上右職)顧我
潛孤憤何人想獨懷夜燈然槲葉凍雪墮塼堦壞¶壁虚
缸倚深爐小火埋䑕驕銜筆硯被冷束筋骸畢竟圖斟¶
酌先須遣癘痎(音皆瘴/瘧之徒)槍旗如在手(籌筋/色目)那復敢崴(烏/乖)
(切/)㠢¶(音懐不/平也)
　　　酬友封話舊敘懷十二韻(依次重/用為韻)¶
風波千里别書信二年稀乍見悲兼喜猶驚是與非身
名判¶(平/聲)作夢盃盞莫相違草館同牀㝛沙頭待月歸春
<pb:KR4c0068_WYG_011-10b>
深鄉路逺老¶去宦情微魏闕何由到荆州且共依人欺
翻省事官冷易藏¶威但擬馴鷗鳥無因用弩機開張圖
巻軸顚倒醉衫衣蓴菜¶銀絲嫩鱸魚雪片肥憐君詩似
湧蹋馬筆如飛㑹遣諸伶唱¶篇篇入禁闈<md:KR4c0068_SBCK_011-6b>¶　　　送王協律游杭越十韻¶
去去莫棲棲餘杭接㑹稽松門天竺寺花洞若耶溪浣
渚逢¶新豔蘭亭識舊題山經秦帝葬壘辨越王棲江樹
春常早城¶樓月易低鏡澄湖面嵽雲疊海潮齊章甫官
<pb:KR4c0068_WYG_011-11a>
人戴蓴絲姹(音/妬)女¶提長干迎客閙小市隔烟迷紙亂紅
藍壓甌凝碧玉泥荆南¶無抵物來日為儂携¶
　　　送東川馬逢侍御使囘十韻¶
風水荆門闊文章蜀地豪眼青賔禮重眉白衆情高思
勇曾¶呑筆投虚慣用刀詞鋒倚天劒學海駕雲濤南郡
傳紗帳東¶方讓錦袍旋吟新樂府便續古離騷雪岸猶
封草春江欲滿¶槽餞筵君置醴隨俗我餔糟莫歎巴三
峽休驚鬢二毛流年¶等頭過人世各勞勞
<pb:KR4c0068_WYG_011-11b>
　
　
　
　
　
　
　
　元氏長慶集巻十一
