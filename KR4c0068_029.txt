# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 29

<md:KR4c0068_SBCK_029-1a>¶　
　
　
　
　
　
　元氏長慶集巻二十八

<pb:KR4c0068_WYG_029-1a>
欽定四庫全書
　元氏長慶集巻二十九¶
　　　　　　　　　　　　　唐　元稹　撰
　　書
¶
　　　論教本書¶
臣伏見陛下降明詔修廢學増胄子選司成大哉堯之
為君¶伯夷典禮䕫教胄子之深㫖也然而事有萬萬急
於此者敢¶冐昩殊死而言之臣聞諸賈生曰三代之君
<pb:KR4c0068_WYG_029-1b>
仁且久者教之¶然也誠哉是言且夫周成王人之中才
也近管蔡則讒入有¶周召則義聞豈可謂天聰明哉然
而克終於道者得不謂教¶之然耶始其為太子也未生
胎教既生保教太公為之師周¶公為之傅召公為之保
伯禽唐叔與之游禮樂詩書為之習¶目不得閲淫豔妖
誘之色耳不得聞優笑凌亂之聲口不得¶習操斷擊搏
之書居不得近容順陰邪之黨游不得恣追禽<md:KR4c0068_SBCK_029-1b>¶逐獸之
樂玩不得有遐異僻絶之珍凡此數者非謂備之於¶前
<pb:KR4c0068_WYG_029-2a>
而不為也亦將不得見而為之矣及其長而為君也血
氣¶既定游習既成雖有放心快已之事日陳於前固不
能奪已¶成之習已定之心矣則彼忠直道徳之言固吾
之所習聞也¶陳之者有以諭焉囘佞庸違之説固吾之
所積懼也謟之者¶有以辨焉人之情莫不欲耀其所能
而黨其所近苟將得志¶則必快其所藴矣物之性亦然
是以魚得水而游馬逸駕而¶走鳥乗風而翔火得薪而
熾此皆物之快其所藴也今夫成¶王所藴道徳也所近
<pb:KR4c0068_WYG_029-2b>
聖賢也是以舉其近則周公左而召公¶右伯禽魯而太
公齊快其藴則興禮樂而朝諸侯措刑罰而¶美教化教
之至也可不謂信然哉及夫秦則不然滅先王之¶學曰
將以愚天下黜師保之位曰將以明君臣胡亥之生也¶
詩書不得聞聖賢不得近彼趙髙者詐宦之戮人也而
傅之<md:KR4c0068_SBCK_029-2a>¶以殘忍戕賊之術且日恣睢盱天下以為貴莫見
其面以為¶尊是以天下之人未盡愚而胡亥固已不能
分獸畜矣趙髙¶之威懾天下而胡亥已自幽於深宫矣
<pb:KR4c0068_WYG_029-3a>
李斯者秦之寵丞相¶也困讒寃死無以自明而况於疎
逺之臣庶乎若此則秦之¶亡有以致之也漢髙承之以
兵革漢文守之以亷謹卒不能¶蘇復大訓是以景武昭
宣天資甚美纔可以免禍亂哀平之¶間則不能處簒弑
矣然而惠帝廢易之際猶賴羽翼以勝其¶邪心是後有
國之君議教化者莫不以興亷舉孝設學崇儒¶為意曽
不知教化之不行自貴者始略其貴者教其賤者無¶乃
隣於倒置乎洎我太宗文皇帝之在藩邸以至於為太
<pb:KR4c0068_WYG_029-3b>
子¶也選知道徳者十八人與之游習即位之後雖宴游
飲食之¶間若十八人者實在其中上失無不言下情無
不達不四三¶年而名髙盛古豈一日二日而致是乎游
習之漸也貞觀已<md:KR4c0068_SBCK_029-2b>¶還師傅之官皆宰相兼領其餘宫僚
選亦甚重馬周以官髙¶恨不得為司議郎此其驗也文
皇之後漸疎賤之至於武后¶臨朝剪棄王族當中睿二
聖危難之際雖有骨鯁敢言之士¶既不得在調䕶保安
之職終不能措扶衛之一詞而令近胡¶安金藏剖腹以
<pb:KR4c0068_WYG_029-4a>
明之豈不大哀哉兵興以來兹弊尤甚師資¶保傅之官
非疾廢眊瞶不任事者為之即休戎罷帥不知書¶者處
之至於友諭贊議之徒疎冗散賤之甚者搢紳耻由之¶
夫以匹夫之愛其子者猶求明哲慈惠之師以教之直
諒多¶聞之友以成之豈天下之元子而可以疾廢眊聵
不知書者¶為之師疎冗散賤不適用者為之友乎此何
足反居上之甚¶也近制官僚之外徃徃以沉滯僻老之
儒充侍書侍讀之選¶而又疎棄斥逺之越月踰時不得
<pb:KR4c0068_WYG_029-4b>
召見彼又安能傅成道徳¶而保養其躬哉臣以為積此
弊者豈不以皇天眷祐祚我唐<md:KR4c0068_SBCK_029-3a>¶徳以舜繼舜以堯繼堯
傳陛下十一聖矣莫不生而神明長¶而仁聖以是為屑
屑習儀者故不之省耳臣獨以為於列聖¶之謀則可也
垂無窮傳後嗣則不可脱或萬代之後有若周¶成王中
智者而又生於深宫優笑之間無周召保助之教則¶將
不能知喜怒哀樂之所自矣况稼穡之艱難乎今陛下
以¶上聖之資肇臨海内是天下之人傾耳注目之日也
<pb:KR4c0068_WYG_029-5a>
特願陛¶下思成王訓導之功念文皇游習之漸選重師
保慎簡宫寮¶皆用博厚𢎞深之儒而又練達機務者為
之更進迭見日就¶月將因令皇太子洎諸王定齒胄講
業之儀行嚴師問道之¶禮至徳要道以成之撤膳記過
以警之血氣未定則輟禽色¶之娱以就學聖質既備則
資游習之善以𢎞徳此所謂一人¶元良萬國以貞之化
也豈直修廢學選司成而足倫匹其盛¶哉而又俾則百
王莫不幼同師長同術識君道之素定知天<md:KR4c0068_SBCK_029-3b>¶倫之自然
<pb:KR4c0068_WYG_029-5b>
然後選用賢良樹為藩屏出則有晉鄭魯衛之盛¶入則
有東牟朱虛之強葢所謂宗子維城犬牙磐石之勢又¶
豈與夫魏晉以降囚賊其兄弟而自剪其本枝者同年
而語¶乎微臣竊不自揆思為陛下建永永無窮之長算
輙敢冐昧¶殊死而言之¶
　　與史館韓侍郎書¶
侍郎退之足下稹與前襄州文學掾甄逢遊善逢即故
刑部¶員外郎濟之子濟天寶中隱於衛之青巖山採訪
<pb:KR4c0068_WYG_029-6a>
使苗公等¶五人皆以狀薦凡十徴不起末以左拾遺就
拜之適值禄山¶朝奏京師懇於上前求為賔介𤣥宗可
其奏禄山還至衛縣¶遣太守鄭遵意詣山致命輟行信
宿以俟之甄生懼及其難¶俛首從事至天寶十二載禄
山反狀潛兆慮不得脱乃偽瘖¶其口復隱青巖踰年而
禄山叛即日遣偽節度使蔡希徳緘<md:KR4c0068_SBCK_029-4a>¶刃逼召且曰或不
可強斬首來徇既而甄生噤閉無言延頸¶承刃氣和色
定若甘心然希徳義而捨之禄山亦終不能致¶慶緒繼
<pb:KR4c0068_WYG_029-6b>
逆擄而囚之於東都安國觀代宗復洛甄生卧匡牀¶詣
元帥府至則號摽自治代宗為之動色遂命傳置長安
肅¶宗髙其行因授館於三司治所令從賊官囚慙拜之
受汚者¶莫不俯伏仰歎恨不即死於其地且夫辨所從
於居易之時¶堅直操於利仁之世而猶褊淺選懦者之
所不為葢怫人之¶心難而害已之避深也况乎天下亂
矣王澤竭矣夫死忠者¶不必顯從亂者不必誅而眷眷
本朝甘心白刃難矣哉是以¶理平則為公為卿為鵷為
<pb:KR4c0068_WYG_029-7a>
鷺世變為虵為豕為鏡為梟者十¶恒八九焉若甄生冕
弁不加於其身禄食不進於其口於天¶寶葢青巖之一
男子耳及亂則延頸受刃分死不囘不以不¶必顯而廢
忠不以不必誅而從亂參合古今之士葢百一焉<md:KR4c0068_SBCK_029-4b>¶稹常
讀注記缺而未書謹備所聞葢欲執事者編此義烈以¶
永永於來世耳子逢始生之歳顔太師崔太傅皆為歌
詩以¶美賢者之有後且序甄生之本末云及逢既長耕
先人舊田¶於襄之宜城讀書為文不詣州里歳饉則力
<pb:KR4c0068_WYG_029-7b>
穡節用以給足¶親族歳穰則施餘於其隣里鄉黨之不
能自持者前後斥家¶財排患難於朋友者數四由是以
義聞襄之守狀為文學始¶就羈於吏職稹聞風既久因
與之游逢每寃其父之名不在¶於史將欲抱所寃詣京
師告訴於司史氏葢行有日矣以愚¶料之甄子僕短馬
瘦言簡行孤得不為驕閽之所排訶則權¶力者疑誕以
臨之固無自而入矣因曉甄生以無自入之勢¶且告以
執事者辱與稹游願得所寃之狀告甄生厚相信待¶由
<pb:KR4c0068_WYG_029-8a>
是輟行既而自思滓賤之中猶願貢所聞於執事得非
愚¶且僭耶然而誚笑之暇幸垂察焉<md:KR4c0068_SBCK_029-5a>¶　
　
　
　
　
　
<pb:KR4c0068_WYG_029-8b>
　
　
　
　
　
　
　
　元氏長慶集巻二十九
