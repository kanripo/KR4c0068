# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:35
#+PROPERTY: JUAN 56

¶
<md:KR4c0068_SBCK_056-1a>¶
<pb:KR4c0068_WYG_056-1a>
欽定四庫全書
　元氏長慶集巻五十六¶
　　　　　　　　　　　　　唐　元稹　撰
　　碑銘
¶
　　　唐故使持節萬州諸軍事萬州刺史賜緋魚袋
　　　劉¶君墓誌銘¶
歲長慶之癸夘五月日乙亥處士禄汾以予友保極喪
訃於¶予且告保極遺意欲予誌卒葬予哭泣受妻子賓
<pb:KR4c0068_WYG_056-1b>
友弔又哭¶泣退叙事保極諱頗姓劉氏漢燕王子孫之
在其國者皆稱¶昌平人後世有清夷軍使拯為清夷軍
使時會侯希逸叛遼¶海側近軍郡守將皆棄走拯獨不
棄軍軍亂害及極朝廷忠¶之以平州刺史告其第平州
生表裏表裏官至深州長史亦¶用忠戰死於軍長史生
子騫子騫官至銀青光禄大夫唐州<md:KR4c0068_SBCK_056-1b>¶刺史與周增等謀
潰李希烈覺皆殺之君實唐州之長子希¶烈不忍其㓜
養之麾下凡攻戰必攜去年十四五始讀書希¶烈死得
<pb:KR4c0068_WYG_056-2a>
脫舉進士文詠詞調有古時人氣候不肯學蹙蹙近¶一
題者試一不中遂不復試復田於唐唐刺史願得君為
壻¶君不願為刺史壻刺史怒暴租其田君乃大集里中
諸老曰¶刺史謂田足以累我耶由是火其居出契書投
火中盡畀諸¶老田棄去汝上讀書賦詩厚自期待刺史
陸長源器異之三¶十餘試授祕書省校書郎復以協律
郎從事於鄜元和初高¶崇文方下蜀宰相杜黄裳以君
為大理評事畫於軍後為夀¶安主簿適烏重𦙍以懷汝
<pb:KR4c0068_WYG_056-2b>
之師來伐蔡請君為監察御史判¶懷汝營田事尋改節
度判官賜章服是時賊始盛陳許懷汝¶之衆怯怯未振
舉都統韓𢎞在大梁君乃請於烏曰青陵故¶城地髙要
得之可以據賊矣公能使我於韓可以得烏使之<md:KR4c0068_SBCK_056-2a>¶韓一
見竒之竟夕與語遂命陳許懷汝大梁之衆據青陵尅¶
日遂據之自是官軍乃大振凡烏之戰陣謀取案牘書
奏之¶事皆咨之嘗為烏啟事京師憲宗皇帝語及陣法
曰卿何以¶知戰對曰臣固淮西之戰者也讀書餘事耳
<pb:KR4c0068_WYG_056-3a>
遭太夫人喪服¶闋以從來所賦詩投宰相令狐楚楚屢
吟賞於有文章者宰¶相段文昌在蜀時愛君之磊落善
呼吸人遂相奏天子以君¶為殿中侍御史銀州長史知
刺史事先時銀之長不命於朝¶數十年矣諸將攝理奪
其馬牛夷人苦益復叛逺君始受命¶指贏輸之白四足
者謂予曰君為我識之此馬苟無死不復¶易矣至所治
党項諸羌來會聚君告以忠信亷儉皆出涕無¶敢違告
者歲餘受代酋長拓抜建宗等七百餘衆遮擁不欲¶去
<pb:KR4c0068_WYG_056-3b>
君馳去之建宗等稍稍隨至境果以贏輸之白四足者
歸¶京師自外無餘畜及君之殁諸羌之長不絶䀻尋授
河西令<md:KR4c0068_SBCK_056-2b>¶侍中𢎞方在蒲得君喜甚因請自貳朝廷以水
部員外郎兼¶侍御史充河中節度副使又歲餘君所善
元稹為宰相朝謂¶君曰君將展矣亟薦之稹竟不能用
尋除萬州刺史病於汝¶竟以長慶三年某月日卒所寓
年若干以某月日𦵏某所君¶五男二女李氏婦洎處子
皆女也統明既明越明坎明總明¶皆男也處士禄汾始
<pb:KR4c0068_WYG_056-4a>
終視其喪始君善交人凡氣志豪健尚¶功名者多師之
投分誓且死為牧長用慈儉閭里皆愛惜少¶為陸尚書
長源李尚書元素鄭司徒餘慶杜司空黄裳所知¶羣公
更處重位君亦不能遂所欲烏之知且委也事以喪廢¶
韓之器且薦也卒不獲用命也巳予為監察御史時始
與君¶更相許與為將相予果為相而不能毫髪加於君
非命也予¶罪也抑不能專善善惡惡之柄耶不然何二
世死忠之家既¶生如是之傑而卒不能成就之嗚呼銘
<pb:KR4c0068_WYG_056-4b>
曰<md:KR4c0068_SBCK_056-3a>¶氣成鬱噎必為風雲有志不洩死當能神神固不昧故
吾有¶云天子思我朋嫉我思雖我顇蹙我心不泯誓致
堯舜封山¶侍巡慟告君墓報君知人¶
　　　唐故工部員外郎杜君墓係銘(并序/)¶
敘曰予讀詩至杜子美而知小大之有所總萃焉始堯
舜時¶君臣以&KR0435;歌相和是後詩人繼作厯夏殷周千餘
年仲尼緝¶拾選揀其干預教化之尤者三百其餘無聞
<pb:KR4c0068_WYG_056-5a>
焉騷人作而怨¶憤之態繁然猶去風雅日近尚相比擬
秦漢以還採詩之官¶既廢天下妖謠民謳歌頌諷賦曲
度嬉戲之詞亦隨時間作¶逮至漢武賦栢梁而七言之
體具蘇子卿李少卿之徒尤工¶為五言雖句讀(去/聲)文律
各異雅鄭之音亦雜而詞意簡逺指事¶言情自非有為
而為則文不妄作建安之後天下文士遭罹¶兵戰曹氏
父子鞍馬間為文往往横槊賦詩故其抑揚寃哀<md:KR4c0068_SBCK_056-3b>¶悲離
之作尤極於古晉世風槩稍存宋齊之間教失根本士
<pb:KR4c0068_WYG_056-5b>
以簡慢歙習舒徐相尚文章以風容色澤放曠精清為
高蓋¶吟寫&KR1167;靈流連光景之文也意義格力無取焉陵
遲至於梁¶陳淫艷刻飾佻巧小碎之詞劇又宋齊之所
不取也唐興官¶學大振厯世之文能者互出而又沈宋
之流硏練精切穏順¶聲勢謂之為律詩由是而後文變
之體極焉然而莫不好古¶者遺近務華者去實効齊梁
則不逮於魏晉工樂府則力屈¶於五言律切則骨格不
存閒暇則纎穠莫備至於子美蓋所¶謂上薄風騷下該
<pb:KR4c0068_WYG_056-6a>
沈宋古傍蘇李氣奪曹劉掩顔謝之孤高¶雜徐庾之流
麗盡得古今之體勢而兼昔人之所獨專矣使¶仲尼考
鍜其旨要尚不知貴其多乎哉苟以為能所不能無¶可
不可則詩人以來未有如子美者時山東人李白亦以
竒¶文取稱時人謂之李杜予觀其壯浪縱恣擺去拘束
摸寫物<md:KR4c0068_SBCK_056-4a>¶象及樂府歌詩誠亦差(次/也)肩於子美矣至若鋪
陳終始排比聲¶韻大或千言次猶數百詞氣豪邁而風
調清深屬對律切而¶脫棄凡近則李尚不能厯其藩翰
<pb:KR4c0068_WYG_056-6b>
况堂奥乎予嘗欲件拆其¶文體别相附與來者為之准
特病嬾未就適子美之子子嗣¶業啟子美之柩襄袝事
於偃師次于荆雅知予愛言其大父¶為文拜予為誌辭
不可絶予因係其官閥而銘其卒𦵏云係¶曰
晉當陽成侯姓杜氏十世而生依藝令於鞏依藝生審
言¶審言善詩官至膳部員外郎審言生閑閑生甫閑為
奉天令甫字¶子美天寳中獻三大禮賦明皇竒之命宰
相試文文善授甫¶曹屬京師亂步謁行在拜左拾遺歲
<pb:KR4c0068_WYG_056-7a>
餘以直言失官出為華州¶司功尋遷京兆事旋又棄去
扁舟下荆楚間竟以寓卒旋殯¶岳陽享年五十九夫人
𢎞農楊氏女父曰司農少卿怡四十¶九年而終嗣子曰
宗武病不克𦵏殁命其子嗣業嗣業貧無<md:KR4c0068_SBCK_056-4b>¶以給喪收拾
乞匄焦勞晝夜去子美殁後餘四十年然後卒¶先人之
志亦足為難矣銘曰¶
維元和之癸已粤某月某日之佳辰合窆我杜子美於
首陽¶之前山嗚呼千歲而下曰此文先生之古墳
<pb:KR4c0068_WYG_056-7b>
　
　
　
　
　
　
　
　元氏長慶集巻五十六
