# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 17

<md:KR4c0068_SBCK_016-6b>¶<md:KR4c0068_SBCK_017-1a>¶
<pb:KR4c0068_WYG_017-1a>
欽定四庫全書
　元氏長慶集巻十七¶
　　　　　　　　　　　　唐　元稹　撰
　　律詩
¶
　　　雪後宿同軌店上法䕶寺鐘樓望月¶
滿山殘雪滿山風野寺無門院院空烟火漸稀孤店靜
月明¶深夜古樓中¶
　　　陪韋尚書丈歸履信宅因贈韋氏兄弟<md:KR4c0068_SBCK_017-2a>¶
<pb:KR4c0068_WYG_017-1b>
紫垣騶騎入華居公子文衣䕶錦輿眠閣書生復何事
也騎¶羸馬從(去/聲)尚書¶
　　　永貞二年正月二日上御丹鳯樓赦天下予與
　　　李¶公垂庾順之閒行曲江不及盛觀¶
春來饒夢慵朝起不看千官擁御樓却着閒行是忙事
數人¶同傍曲江頭¶
　　　韋居守晩歲常言退休之志因署其居曰大隱
　　　洞¶命予賦詩因贈絶句
<pb:KR4c0068_WYG_017-2a>
謝公潛有東山意巳向朱門啟洞門大隱猶疑戀朝市
不如¶名作罷歸園¶
　　　贈李十二牡丹花片因以餞行¶
鶯澁餘聲絮墮風牡丹花盡葉成叢可憐顔色經年别
収取¶朱欄一片紅<md:KR4c0068_SBCK_017-2b>¶　　　題李十一修行里居壁¶
雲闕朝迴塵騎合杏花春盡曲江閒憐君雖在城中住
不隔¶人家便是山
<pb:KR4c0068_WYG_017-2b>
　　　靖安窮居¶
喧靜不由居逺近大都車馬就權門野人住處無名利
草滿¶空階樹滿園¶
　　　贈樂天¶
等閒相見銷長日也有閒時更學琴不是眼前無外物
不關¶心事不經心¶
　　　使東川(并序○此後/並御史時詩)¶
元和四年三月七日予以監察御史使東川徃來鞍馬
<pb:KR4c0068_WYG_017-3a>
間賦詩¶凡三十二章秘書省校書郎白行簡為予手冩
為東川巻今¶所録者但七言絶句長句耳起駱口驛盡
望驛臺二十二首<md:KR4c0068_SBCK_017-3a>¶云¶
　　　駱口驛二首(東壁上有李二十員外逢吉崔二/十二侍御韶使雲南題名處北壁)
　　　(有翰¶林白二十二居易題擁石關云開雪紅/樹等篇有王質夫和焉王不知是何人也)¶
郵亭壁上數行(音/杭)字崔李題名王白詩盡日無人共言
語不離¶墻下至行時¶
二星徼外通蠻服五夜燈前草御文我到東川恰相半
<pb:KR4c0068_WYG_017-3b>
向南¶看月北看雲¶
　　　清明日(行至漢上憶與樂天知退/杓直拒非順之輩同遊)¶
常年寒食好風輕觸處相隨取次行今日清明漢江上
一身¶騎馬縣官迎¶
　　　亞枝紅(徃歲與樂天曾於郭家亭子竹林中見/亞枝紅桃花半在池水自後數年不復)
　　　(記得¶忽於襃城驛池岸竹間/見之宛如舊物深所愴然)¶
平陽池上亞枝紅悵望山郵是事同還向萬竿深竹裏
一枝<md:KR4c0068_SBCK_017-3b>¶渾臥碧流中
<pb:KR4c0068_WYG_017-4a>
　　　梁州夢(是夜宿漢川驛夢與杓直樂天同遊曲/江兼入慈恩寺諸院倐然而寤則遞乘)
　　　(及階¶郵吏巳/傳呼報曉矣)¶
夢君同遶曲江頭也向慈恩院院遊亭吏呼人排去馬
忽驚¶身在古梁州¶
　　　南秦雪¶
帝城寒盡臨寒食駱谷春深未有春纔見嶺頭雲似葢
巳驚¶巖下雪如塵千峯筍石千株(一本作/千條)玉萬樹松蘿
萬朶銀飛¶鳥不飛猿不動青驄御史上南秦
<pb:KR4c0068_WYG_017-4b>
　　　江樓月(嘉川驛望月憶杓直樂天知退拒非/順之數賢居近曲江間夜多同步月)¶
嘉陵江岸驛樓中江在樓前月在空月色滿床兼滿地
江聲¶如鼓復如風誠知逺近皆三五但恐陰晴有異同
萬一帝鄉¶還潔白(一本作/皎潔)㡬人潛傍杏園東<md:KR4c0068_SBCK_017-4a>¶　　　慙問囚(蜀門夜行憶與順之在司/馬鍊師壇上話出處時)¶
司馬子微壇上頭與君深結白雲儔尚平村落擬連買
王屋¶山泉為别遊各待陸渾求一尉共資三逕便同休
那知今日¶蜀門路帶月夜行縁問囚
<pb:KR4c0068_WYG_017-5a>
　　　江上行¶
悶見漢江流不息悠悠漫漫竟何成江流不語意相問
何事¶逺來江上行¶
　　　漢江笛(二月十五日夜於西縣白馬驛南樓聞/笛悵然憶得小年曾與從兄長楚冩漢)¶
　　　(江聞笛賦/而有愴耳)¶
小年為冩游梁賦最說漢江聞笛愁今夜聽時在何處
月明¶西縣驛南樓¶
　　　郵亭月(於駱口驛見崔二十二題名處數夜後/於青山驛翫月憶得崔生好持確論每)
<pb:KR4c0068_WYG_017-5b>
　　　(於宵¶話之中常曰人生畫務夜安步月閒行吾/不與也言訖堅臥他人雖千百其詞難動搖矣)
　　　(至是愴然<md:KR4c0068_SBCK_017-4b>¶思/此題因有獻)¶
君多務實我多情大抵偏嗔步月明今夜山郵與蠻嶂
君應¶堅卧我還行¶
　　　嘉陵驛二首篇末有懷¶
嘉陵驛上空牀客一夜嘉陵江水聲仍對墻南滿山樹
野花¶撩亂月朧明¶
墻外花枝壓短墻月明還照半張牀無人㑹得此時意
<pb:KR4c0068_WYG_017-6a>
一夜¶獨眠西畔廊¶
　　　百牢關(奉使推小/吏任敬仲)¶
嘉陵江上萬重山何事臨江一破顏自笑只縁任敬仲
等閒¶身度百牢關¶
　　　江花落¶
日暮嘉陵江水東梨花萬片逐江風江花何處最腸斷
半落<md:KR4c0068_SBCK_017-5a>¶江流半在空¶
　　　嘉陵江二首
<pb:KR4c0068_WYG_017-6b>
秦人惟識秦中水長想吳江與蜀江今日嘉川驛樓下
可憐¶如練遶明窻¶
千里嘉陵江水聲何年重遶此江行只應添得清宵夢
時見¶滿江流月明¶
　　　西縣驛¶
去時樓上清明夜月照樓前撩亂花今日成陰復成子
可憐¶春盡未還家¶
　　　望喜驛
<pb:KR4c0068_WYG_017-7a>
滿眼文書堆案邊眼昬偷得暫時眠子規驚覺燈又滅
一道¶月光横枕前¶
　　　好時節<md:KR4c0068_SBCK_017-5b>¶身騎驄馬峨眉下面帶霜威卓氏前虚度東川好時節
酒樓¶元被蜀兒眠¶
　　　夜深行¶
夜深猶自遶江行震地江聲似鼓聲漸見戍樓疑近驛
百牢¶關吏火前迎
<pb:KR4c0068_WYG_017-7b>
　　　望驛臺(三月盡/)¶
可憐三月三旬足悵望江邊望驛臺料得孟光今日語
不曽¶春盡不歸來¶
　　　贈咸陽少府蕭郎¶
莫怪逢君淚毎盈仲由多感有深情陸家㓜女託良壻
阮氏¶諸房無外生顧我自傷為弟拙念渠能繼事姑名
别時何處¶最腸斷日暮渭陽驅馬行¶
　　　贈吕三校書(與吕校書同年科第後為别七年/元和巳丑歲八月偶於陶化坊㑹)
<pb:KR4c0068_WYG_017-8a>
　　　(宿/)<md:KR4c0068_SBCK_017-6a>¶同年同拜校書郎觸處潛行爛熳狂共占花園爭趙辟
競添¶錢貫定秋娘七年浮世皆經眼八月閒宵忽並牀
語到欲明¶歡又泣傍人相笑兩相傷¶
　　　封書¶
鶴臺南望白雲關城市猶存暫一還書出步虛三百韻
蘂珠¶文字在人間¶
　　　仁風李著作園醉後寄李十
<pb:KR4c0068_WYG_017-8b>
朧明春月照花枝花下音聲是管兒却笑西京李員外
五更¶騎馬趂朝時¶
　　　燈影¶
洛陽晝夜無車馬漫掛紅紗滿樹頭見說平時燈影裏
𤣥宗¶潛伴太眞游¶
　　　貶江陵途中寄樂天杓直杓直以員外郎判鹽鐡樂
　　　天<md:KR4c0068_SBCK_017-6b>¶以拾遺在翰林(此後並在江陵士曹/時詩○杓直李建字)¶
想到江陵無一事酒杯書巻綴新文紫芽嫩茗和枝採
<pb:KR4c0068_WYG_017-9a>
朱橘¶香苞數瓣分暇日上山狂逐鹿凌晨過寺飽看雲
算緡草詔¶終須解不敢將心逺羨君¶
　　　渡漢江(去年春奉使東/川經嶓冢山下)¶
嶓冢去年尋漢水襄陽今日渡江濆山遙逺樹纔成㸃
浦靜¶沉碑欲辨文萬里朝宗誠可羨百川流入渺難分
鯢鯨歸穴¶東溟溢又作波濤隨伍員¶
　　　哀病驄呈致用¶
&KR0491;上病驄啼裊裊江邊廢宅路迢迢自經梅雨長垂耳
<pb:KR4c0068_WYG_017-9b>
乍食¶菰蔣欲折腰金絡頭銜光未滅玉花衫色瘦來燋
曽聽禁漏¶驚衙鼓慣蹋康衢怕小橋夜半雄嘶心不死
日高饑餓尾還¶搖龍媒薄地天池逺何事牽牛在碧霄<md:KR4c0068_SBCK_017-7a>¶　　　送嶺南崔侍御¶
我是北人長北望每嗟南雁更南飛君今又作嶺南别
南雁¶北歸君未歸洞主參承驚豸角島夷安集慕霜威
黄家賊(黄少/卿)用¶鑹(音竄小/矟短矛)刀利白水郎行旱地稀蜃吐
朝光樓隱隱鼇吹細浪雨霏¶霏毒龍蛻骨轟雷鼓野象
<pb:KR4c0068_WYG_017-10a>
埋牙斸石磯火布垢塵須火浣木¶綿溫軟當(去/聲)綿衣桄
榔麵磣(楚錦切/食有沙)檳榔澁海氣常昬海日微蛟老變¶為妖
婦女舶來多賣假珠璣此中無限相憂事請為殷勤事¶
事依¶
　　　酬樂天八月十五夜禁中獨直翫月見寄¶
一年秋半月偏深况就烟霄極賞心金鳯臺前波漾漾
玉鈎¶簾下影沉沉宴移明處清蘭路歌待新詞促翰林
何意枚臯¶正承詔瞥然塵念到江陰
<pb:KR4c0068_WYG_017-10b>
　　　予病瘴樂天寄通中散碧腴垂雲膏仍題四韻
　　　以<md:KR4c0068_SBCK_017-7b>¶慰逺懷開拆之間因有酬答¶
紫河變鍊紅霞散翠液煎研碧玉英金籍眞人天上合
鹽車¶病驥軛前驚愁腸欲轉蛟龍吼醉眼初開日月明
唯有思君¶治(平/聲)不得膏銷雪盡意還生¶
　
　
　元氏長慶集巻十七
