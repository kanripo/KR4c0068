# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.052825
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0156-006元氏長慶集-卷第六.
<pb:KR4c0068_SBCK_006-1a>¶
元氏長慶集卷第六¶
　　古體¶
　　　寄吳士矩　宿層峯館寄樂天¶
　　　酬樂天書懷　酬樂天登樂遊園¶
　　　酬樂天早夏　酬樂天勸醉¶
　　　和樂天初授戶曹　和樂天贈吳丹¶
　　　和樂天秋題曲江　和樂天月夜作¶
　　　和樂天秋題牡丹　春月¶
　　　月臨花　紅芍藥¶
　　　送王十一南行　三歎¶
　　　遣晝　冬夜懷李侍御¶
　　　西齋小松　周先生¶
　　　　寄吳士矩端公五十韻(此後並江陵/士曹時作)¶
<pb:KR4c0068_SBCK_006-1b>¶
昔在鳳翔日十歲即相識未有好文章逢人賞顔色可憐何¶
郎面(吳生小/字何郎)二十纔冠飾短髮予近梳羅衫紫蟬翼伯舅各¶
驕縱仁兄未摧抑事業若盃盤詩書甚徽纆西州戎馬地賢¶
豪事雄特百萬時可&KR1151;十千良易借寒食桐隂下春風柳林¶
側藉草送逺遊列筵酬博塞萎蕤雲幕翠璨爛紅茵赩鱠縷¶
輕似&KR0093;香醅膩如織將軍頻下城佳人盡傾國媚語嬌不聞¶
纎腰軟無力歌詞妙宛轉舞態能剜刻箏弦玉指調粉汗紅¶
綃拭予時最年少專務酒中職未能媿生獰偏矜任狂直曲¶
庇桃根盞橫講捎雲式亂布鬭分朋惟新間讒慝耻作最先¶
吐羞言未朝食醉眼漸紛紛酒聲頻䬵䬵(愛黒/反)扣節參差亂¶
飛觥徃來織強起相維持飜成兩匍匐邉霜颯然降戰馬鳴¶
不息但喜秋光麗誰憂塞雲黒常隨獵騎走多在豪家匿夜¶
飲天旣明朝歌日還吳荒狂歲云久名利心潜逼時軰多得¶
<pb:KR4c0068_SBCK_006-2a>¶
途親朋屢相敕閑因適農野忽復愛稼穡平生中聖人翻然¶
腐腸賊亦從酒仙去便被書魔惑脫跡壯士場甘心竪儒域¶
矜持翠筠管&KR0251;斷黃金勒屢益蘭膏燈猶研兔枝墨崎嶇來¶
掉蕩矯枉事沉黙隱笑甚艱難歛容還屴崱與君始分散勉¶
我勞修飾歧路各營營别離長惻惻行看二十載萬事&KR0093;何¶
極相值或須&KR0119;安能洞胷臆昨來陜郊㑹悲歡兩難克問我¶
新相知但報長相憶豈無新知者不及小相得亦有生歲游¶
同年不同德爲别詎幾時伊予墜溝洫大江鼓風浪逺道參¶
荆棘徃事返無期前途浩難測一旦得自由相求北山北¶
　　　　三月二十四日宿曾峯館夜對桐花寄樂天¶
微月照桐花月微花漠漠怨澹不勝情低徊拂簾幕葉新隂¶
影細露重枝條弱夜久春恨多風清暗香薄是夕逺思君思¶
君痩如削但感事睽違非言官好惡奏書金鑾殿歩屣青龍¶
<pb:KR4c0068_SBCK_006-2b>¶
閣我在山館中滿地桐花落¶
　　　　酬樂天書懷見寄(本題云&KR0004;與㣲之别後忽夢見/之及寤而㣲之書至兼覽桐花)¶
(之什悵然書懐此後/五章並次用本韻)¶
新昌北門外與君從此分街衢走車馬塵土不見君君爲分¶
手歸我行行不息我上秦嶺南君直樞星北秦嶺高崔嵬商¶
山好顔色月照山館花裁詩寄相憶天明作詩罷草草從所¶
如憑人寄將去三月無報書荆州白日晚城上鼓鼕鼕行逢¶
賀州牧致書三四封封題樂天字未坼巳霑裳坼書八九讀¶
淚落千萬行中有酬我詩句句截我腸仍云得詩夜夢我魂¶
悽凉終言作書處上直金鑾東詩書費一夕萬恨緘其中中¶
宵宫中出復見宫月斜書罷月亦落曉燈垂暗花想君書罷¶
時南望勞所思況我江上立吟君懷我詩懷我浩無極江水¶
秋正深清見萬丈底照我平生心感君求友什因報壯士吟¶
<pb:KR4c0068_SBCK_006-3a>¶
持謝衆人口銷盡猶是金¶
　　　　酬樂天登樂遊園見憶¶
昔君樂遊園悵望天欲曛今我大江上快意波翻雲秋空壓¶
澶漫澒洞無垢氛四顧皆豁逹我眉今日伸長安隘朝市百¶
道走埃塵軒車隨對列骨肉非本親誇遊丞相第偷入常侍¶
門愛君直如髪勿念江湖人¶
　　　　酬樂天早夏見懷¶
庭柚有垂實鷰巢無宿雛我亦辭社鷰茫茫焉所如君詩夏¶
方早我歎秋巳徂食物風土異衾禂時節殊荒草滿田地近¶
移江上居八日復切九月明侵半除¶
　　　　酬樂天勸醉¶
神麴清濁酒牡丹深淺花少年欲相飲此樂何可涯沉機造¶
神境不必悟楞加&KR0755;顔返童貌安用成丹砂劉伶稱酒德所¶
<pb:KR4c0068_SBCK_006-3b>¶
稱良未多願君聽此曲我爲盡稱嗟一杯顔色好十盞膽氣¶
加半酣得自恣酩酊歸太和共醉眞可樂飛觥撩亂歌獨醉¶
亦有趣兀然無與他美人醉燈下左右流橫波王孫醉牀上¶
顚倒眠綺羅君今勸我醉勸醉意如何¶
　　　　和樂天初授戶曹喜而言志¶
王爵無細大得請即爲恩君求戶曹&KR0122;貴以禄奉親聞君得¶
所請感我欲霑巾今人重軒冕所重華與紛矜誇仕臺閣奔¶
走無朝昏君衣不盈篋君食不滿囷君言養旣薄何以榮我¶
門披誠再三請天子憐儉貧詞曹直文&KR0080;捧詔榮且忻歸來¶
高堂上兄弟羅酒罇各稱千萬壽共飲三四巡我實知君者¶
千里能具陳感君求禄意求禄殊衆人上以奉顔色餘以及¶
親賔弃名不弃實謀養不謀身可憐白華士永願凌青雲¶
　　　　和樂天贈吳丹¶
<pb:KR4c0068_SBCK_006-4a>¶
不識吳生面久知吳生道跡雖染世名心本奉天老雌一守¶
命門廻九塡血腦委氣榮衛和咽津顔色好傳聞共甲子衰¶
隤盡枯槁獨有冰雪容纎華奪鮮縞問人何能爾吳實曠懷¶
抱弁冕徒挂身身外非所寳伊予固童昧希真亦云早石壇¶
玉晨尊晝夜長自掃密印視丹田遊神夢三島萬過黃庭經¶
一食青精稻冥搜方朔桃結念安期棗緑髪幸未改丹誠自¶
能保行當擺塵纓吳門事探討君爲先此詞終期搴瑶草¶
　　　　和樂天秋題曲江¶
十載定交契七年鎭相隨長安最多處多是曲江池梅杏春¶
尚小芰荷秋已衰共愛寥落境相將偏此時綿綿紅蓼水颺¶
颺白鷺鷥詩句偶未得酒盃聊久持今來雲雨曠舊賞魂夢¶
知況乃江楓夕和君秋興詩¶
　　　　和樂天别弟後月夜作¶
<pb:KR4c0068_SBCK_006-4b>¶
聞君别愛弟明天照夜寒秋鴈拂簷影曉琴當砌彈悵望天¶
澹澹因思路漫漫吟爲别弟操聞者爲辛酸況我兄弟逺一¶
身形影單江波浩無極但見時歲䦨¶
　　　　和樂天秋題牡丹叢¶
弊宅豔山卉别來長歎息吟君晚叢詠似見摧隤色欲識别¶
後容勤過晚叢側¶
　　　　春月¶
春月雖至明終有靄靄光不似秋冬色逼人寒帶霜纎粉澹¶
虗壁輕烟籠半牀分暉間林影餘照上虹梁病久塵事隔夜¶
閑清興長擁&KR0129;顚倒領歩屣東西廂風柳結柔援露梅飄暗¶
香雪含櫻綻蘂珠蹙桃綴房杳杳有餘思行行安可忘四鄰¶
非舊識無以話中腸南有居士儼黙坐調心王欵關一問訊¶
爲我披衣裳延我入深竹煖我於小堂視身琉璃&KR0631;諭指芭¶
<pb:KR4c0068_SBCK_006-5a>¶
蕉黃復有比丘溢早傳龍樹方口中祕丹訣肘後懸青囊錫¶
杖雖獨振刀圭期共甞未知仙近逺已覺神輕翔夜久魂耿¶
耿月明露蒼蒼悲哉沉眠士寧見茲夕良¶
　　　　月臨花(林檎花)¶
凌風颺颺花透影朧朧月巫峽隔波雲姑峯漏霞雪鏡匀嬌¶
面粉燈泛高籠纈夜久清露多蹄珠墜還結¶
　　　　紅芍藥¶
芍藥綻紅綃巴籬織青&KR0200;繁&KR0093;蹙金蘂高熖當罏火剪刻彤¶
雲片開張赤霜褁煙輕琉璃葉風亞&KR0226;瑚朶受露色低迷向¶
人嬌婀娜&KR0755;顔醉後並小女梉成坐&KR0233;&KR0233;錦不如夭夭桃未¶
可晴霞畏欲散晚日愁將墮結植本爲誰賞心期在我採之¶
諒多思幽贈何由果¶
　　　　送王十一南行¶
<pb:KR4c0068_SBCK_006-5b>¶
夏水&KR0222;天末晚暘映遥村風翻烏尾勁眷戀餘芳罇解袂方¶
瞬息征帆巳翩飜江豚湧高浪槐樹揺去魂逺戍宗侶泊暮¶
煙洲渚昏離心詎幾許歸苦復寒温此别信非久胡爲坐憂¶
煩我留石難轉君泛雲無根萬里湖南月三聲山上猿從茲¶
耿幽夢夜夜湘與沅¶
　　　　三歎¶
&KR0012;劒鋒刃澁猶能神彩生有時雷雨過暗吼闐闐聲主人閟¶
靈寳畏作升天行淬礪當陽鐡刻爲干鏌名逺求鸊鵜&KR0631;同¶
用玉匣盛顔色縱相類利鈍頗相傾雄爲光電烻雌但深泓¶
澄龍怒有奇變青虵終不驚¶
仙鳳翠皇死葳㽔光彩低非無鴛鸞侶誓不同樹棲飛馳歲¶
云暮感念雛在&KR0378;顧影不自暖&KR0009;爾蟠桃雞馴養豈無媿&KR0011;¶
族安得齊願言成羽翼奮翅凌丹梯¶
<pb:KR4c0068_SBCK_006-6a>¶
天驥失龍偶三年常夜嘶哀縁噴風斷渇且含霜啼長恐絕¶
遺&KR0011;不復躡雲霓非無駉駉者鶴意不在雞春來筋骨瘦弔¶
影心亦迷自此渥洼種應生濁水&KR0378;¶
　　　　遣晝¶
密竹有清隂曠懷無塵滓況乃秋日光玲瓏曉窻裏旬休聊¶
自適今辰日高起櫛沐坐前軒風輕鏡如水開卷恣詠謡望¶
雲閑徙倚新菊媚鮮妍短萍憐靃靡掃除田地靜摘掇園蔬¶
美幽翫愜詩流空堂稱居士客來傷寂寞我念遺煩鄙心跡¶
兩相忘誰能驗行止¶
　　　　冬夜懷李侍御王太祝叚丞¶
浩露烟壒盡月光閑有餘松篁細隂影重以簾牖踈泛覽星¶
粲粲輕河悠碧虗纎雲不成葉脉脉風&KR0093;舒丹竈熾東序燒¶
香羅玉書飄飄魂神舉若&KR0406;鸞鶴輿感念夙昔意華尚簮與¶
<pb:KR4c0068_SBCK_006-6b>¶
裾簮&KR0322;詎幾許累創吞鈎魚今聞馨香道一以悟臭帤悟覺¶
誓不惑永抱胎仙居晝夜欣所適安知歲云除行行二三友¶
君懷復何如¶
　　　　西齋小松(二首)¶
松樹短於我清風亦巳多況乃枝上雪動揺微月波幽姿得¶
閑地詎感歲蹉&KR0760;但恐厦終構藉君當柰何¶
簇簇枝新黃纎纎攅素指柔苙漸依條短莎還半委清風日¶
夜高凌雲竟何巳千歲盤老龍修鱗自茲始¶
　　　　周先生¶
寥寥空山岑冷冷風松林流月垂鱗光懸泉揚高音希夷周¶
先生燒香調琴心神功盈三千誰能還黃金¶
元氏長慶集卷第六¶
