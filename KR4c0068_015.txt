# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.403053
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0156-015元氏長慶集-卷第十五.
<pb:KR4c0068_SBCK_015-1a>¶
元氏長慶集卷第十五¶
　　律詩¶
　　　　獨游　洞庭湖¶
　　　　雪天　贈熊士登¶
　　　　别熊判官　水上&KR0009;樂天¶
　　　　夏陽亭　日高睡¶
　　　　輞川　天壇歸¶
　　　　雨後　晴日¶
　　　　直臺　行宫¶
　　　　醉行　指廵胡¶
　　　　飲新酒　香毬¶
　　　　景申秋　遣行¶
　　　　生春　嘉陵水¶
<pb:KR4c0068_SBCK_015-1b>¶
　　　漫天嶺　百牢關¶
　　　酬王全素　&KR0009;獻滎陽公¶
　　　酬樂天&KR0009;蘄簟　酬李浙西¶
　　　酬周從事　代杭民荅樂天¶
　　　　獨游¶
逺地難逢侶閑人且獨行上山隨老鶴接酒待殘鸎花當西¶
施靣泉勝衛玠清鵜鶘滿春野無限好同聲¶
　　　　洞庭湖¶
人生除泛海便到洞庭波駕浪沉西日吞空接曙河虞廵竟¶
安在軒樂詎曾過唯有君山下狂風萬古多¶
　　　　雪天¶
故鄉千里夢徃事萬重悲小雪沉隂夜閒牎老病時獨聞歸¶
去鴈偏詠别來詩慙愧紅粧女頻驚兩&KR0066;絲¶
<pb:KR4c0068_SBCK_015-2a>¶
　　　　贈熊士登¶
平生本多思况復老逢春今日梅花下佗鄕值故人¶
　　　　别嶺南熊判官¶
十年常逺道不忍别離聲况復三巴外仍逢萬里行桐花新¶
雨氣棃葉晚春晴到海知何日風波從此生¶
　　　　水上&KR0009;樂天¶
眼前明月水先入漢江流漢水流江海西江過&KR0067;樓&KR0067;樓今¶
夜月君豈在樓頭萬一樓頭望還應望我愁¶
　　　　夏陽亭臨望寄河陽侍御堯¶
望逺音書絕臨川意緒長殷勤眼前水千里到河陽¶
　　　　日高睡¶
隔是身如夢頻來不爲名憐君近南住時得到山行¶
　　　　輞川¶
<pb:KR4c0068_SBCK_015-2b>¶
世累爲身累閑忙不自由殷勤輞川水何事出山流¶
　　　　天壇歸¶
爲結區中累因辭洞裏花還來&KR0199;城郭煙火萬人家¶
　　　　雨後¶
倦&KR0230;數殘更孤燈暗又明竹梢餘雨重時復拂簾驚¶
　　　　晴日¶
多病苦虚羸晴明強展眉讀書心緒少閑卧日長時¶
　　　　直臺¶
麋入神羊隊烏驚海鷺眠仍教百餘日迎送直㕔前¶
　　　　行宫¶
寥落古行宫宫花寂寞紅白頭宫女在閑坐說玄宗¶
　　　　醉行¶
秋風方索漠霜貌足睽携今日&KR0016;騘馬街中醉踏泥¶
<pb:KR4c0068_SBCK_015-3a>¶
　　　　指廵胡¶
遣悶多慿酒公心只仰胡挺身唯直指無意獨欺愚¶
　　　　飲新酒¶
聞君新酒熟況值菊花秋莫怪平生志圖銷盡日愁¶
　　　　香毬¶
順俗唯團轉居中莫動揺愛君心不惻猶訝火長燒¶
　　　　景申秋八首¶
年年秋意緒多向雨中生漸欲煙火近稍憐衣服輕詠詩閑¶
處立憶事夜深行濩落㝷常慣凄凉别爲情¶
蚊幌雨來卷燭蛾燈上稀啼兒冷秋簟思婦問寒衣簾斷螢¶
火入窓明蝙蝠飛良辰日夜去漸與壯心違¶
嗢嗢簷霤凝丁丁窓雨繁枕傾筒簞滑幔颭案燈飜喚魘兒¶
難&KR0116;吟詩婢苦煩強眠終不着閑卧暗消魂¶
<pb:KR4c0068_SBCK_015-3b>¶
瓶㵼高簷雨窓來激箭風病憎燈火暗寒覺薄幃空婢報樵¶
蘇竭妻愁院落通老夫慵計數教想蔡城東¶
風頭難着枕病眼厭㸔書無酒銷長夜囘燈照小餘三元推¶
廢王九曜入乘除廊廟應多筭參差斡太虗¶
經雨籬落壞入秋田地荒竹垂哀折節蓮敗惜空房小片慈¶
菇白低叢柚子黃眼前撩亂輩無不是同鄕¶
雨柳枝枝弱風光片片斜蜻蜓憐曉露蛺蝶戀秋花饑啅空¶
籬雀寒棲滿&KR0035;鴉荒凉池舘内不似有人家¶
病苦十年後連隂十日餘人方教作䑕天豈遣爲魚鮫綻酆¶
城劒蟲凋&KR0017;火書出聞泥濘盡何地不摧車¶
　　　　遣行十首¶
慘切風雨多沉吟離别情鷰辭前日社&KR0094;是毎年聲暗涙深¶
相感危心亦自驚不如元不識俱作路人行¶
<pb:KR4c0068_SBCK_015-4a>¶
十五年前事恓惶無限情病僮更借出羸馬共馳聲射葉楊¶
纔破聞&KR0211;鴈巳驚小年辛苦學求得苦辛行¶
徙&KR0029;簷宇下思量去住情暗螢穿竹見斜雨隔窓聲就枕囘¶
轉數聞鷄撩亂驚一家同草草排比送君行¶
巳愴朋交别復懷兒女情相兄亦相&KR0199;同病又同聲白髪年¶
年剰秋蓬處處驚不堪身漸老頻送異鄕行¶
塞上風雨思城中兄弟情北隨鵷立位南送鴈來聲遇適尤¶
兼限聞書喜復驚唯應遥料得知我伴君行¶
暮欲歌吹樂暗衝泥水情稻花秋雨氣江石夜灘聲犬吠穿¶
籬出鷗眠起水驚愁君明日夜獨自入山行¶
七過襃城驛囘囘各爲情八年身世夢一種水風聲㝷覔詩¶
章在思量歲月驚更悲西塞别終夜遶池行¶
襃縣驛前境曲江池上情南堤衰柳意西寺晚鍾聲雲水興¶
<pb:KR4c0068_SBCK_015-4b>¶
方逺風波心巳驚可憐皆老大不得自由行¶
見說巴風俗都無漢性情猿聲蘆管調羗笛竹鷄聲迎候人¶
應少平安火莫驚毎逢危棧處湏作貫魚行¶
聞道隂平郡翛然古戍情橋兼麋鹿踏山應鼓鼙聲羗婦梳¶
頭緊蕃牛護尾驚憐君閑悶極只傍白江行¶
　　　　生春(丁酉歲凡/二十章)¶
何處生春早春生雲色中籠葱閑着水晻淡欲随風度曉分¶
霞態餘光庇雪融晚來低漠漠渾欲泥幽叢¶
何處生春早春生漫雪中渾無到底片唯逐入樓風屋上些¶
些薄池心旋旋融自悲銷散盡誰假入蘭叢¶
何處生春早春生霽色中逺林橫反照高&KR0035;亞東風水凍霜¶
威庇泥新地氣融漸知殘雪薄杪近最憐叢¶
何處生春早春生曙火中星圍分暗陌煙氣滿晴風宫&KR0035;棲¶
<pb:KR4c0068_SBCK_015-5a>¶
鵶亂城樓帶雪融競排閶闔側珂傘自相叢¶
何處生春早春生曉禁中殿堦龍斾日漏閣寶箏風藥&KR0035;香¶
煙重天顔瑞氣融柳梅渾未&KR0116;青紫巳叢叢¶
何處生春早春生江路中雨移臨浦市晴候過湖風蘆筍錐¶
猶短凌澌玉漸融數宗船載足商婦兩眉叢¶
何處生春早春生野墅中病翁閑向日征婦&KR0180;成風斫筤天¶
雖暖穿區凍未融鞭牛縣門外爭土蓋&KR0094;叢¶
何處生春早春生冰岸中尚憐扶臘雪漸&KR0116;受東風織女雲¶
橋斷波神玉貌融便成嗚咽去流恨與蓮叢¶
何處生春早春生柳眼中芽新&KR0138;綻日茸短未含風緑誤眉¶
心重黃驚蠟淚融碧條殊未合愁緒巳先叢¶
何處生春早春生梅援中蘂排難犯雪香乞(音/氣)擬來風隴逈¶
羗聲怨江遥客思融年年最相惱縁未有諸叢¶
<pb:KR4c0068_SBCK_015-5b>¶
何處生春早春生鳥思中鵲巢移&KR0199;歲䳒羽旋高風鴻鴈驚¶
沙暖鴛鴦愛水融最憐雙翡翠飛入小梅叢¶
何處生春早春生池榭中鏤瓊冰䧟日文榖水&KR0326;風柳愛和¶
身動梅愁合&KR0035;融草芽猶未岀挑得小萱叢¶
何處生春早春生稚戯中亂騎殘爆竹爭唾小旋風罵雨愁¶
妨走呵冰喜旋融女兒針線盡偷學五辛叢¶
何處生春早春生人意中曉粧雖近火晴&KR0231;漸憐風暗入心¶
情&KR0568;先&KR0264;酒思融預知花好惡偏在最深叢¶
何處生春早春生半睡中見燈如見霧聞雨似聞風開眼猶¶
殘夢&KR0913;身便恐融&KR0077;成雙翅蝶還遶庳花叢(一本傍人驚屢/壓魂逐牡丹叢)¶
何處生春早春生曉鏡中手寒匀&KR0405;粉鬟動&KR0029;簾風宿霧梅¶
心滴朝光幕上融思牽梳洗&KR0568;空㧞緑絲叢¶
何處生春早春生綺戸中玉櫳穿細日羅幔張輕風柳軟腰¶
<pb:KR4c0068_SBCK_015-6a>¶
支嫩梅香密氣融獨眠傍妬物偷鏟合歡叢¶
何處生春早春生老病中土膏蒸足腫天暖癢頭風似&KR0116;肌¶
膚展濳知血氣融又添新一歲衰白轉成叢¶
何處生春早春生客思中旅魂驚北鴈鄕信是東風縱有心¶
&KR0069;動無由&KR0066;雪融未知開眼日空遶未開叢¶
何處生春早春生&KR0293;雨中裛塵微有氣拂&KR0405;細如風柳誤啼¶
珠密梅驚粉汗融滿空愁淡淡應豫憶芳叢¶
　　　　嘉陵水¶
爾是無心水東流有恨無我心無說處也共爾何殊¶
　　　　漫天嶺贈僧¶
五上兩漫天因師懴業縁漫天無盡日浮世有窮年¶
　　　　百牢關¶
天上無窮路生期七十間那堪九年内五度百牢關¶
<pb:KR4c0068_SBCK_015-6b>¶
　　　　二月十九日酬王十八全素(此後有酬和/並次用本韻)¶
君念世上川嗟予老瘴天那堪十日内又長白頭年¶
　　　　滎陽鄭公以稹寓居嚴茅有池塘之勝&KR0009;詩四首¶
　　　　因有意獻¶
激射分流闊灣環此地多暫停隨梗浪猶閱敗霜荷恨阻還¶
江勢思深到海波自傷才畎澮其柰贈珠何¶
　　　　酬樂天&KR0009;蘄州簟¶
蘄簟未經春君先拭翠筠知爲熱時物預與瘴中人碾玉連¶
心&KR0243;編牙小片珍霜凝青汗簡冰透碧游鱗水魄輕涵黛琉¶
璃薄帶塵夢成傷冷滑驚卧老龍身¶
　　　　酬李浙西先因從事見寄之作¶
近日金鑾直親於漢珥貂内人傳帝命丞相讓吾僚浙郡懸¶
旌逺長安諭日遥因君蘂珠贈還一夢煙霄¶
<pb:KR4c0068_SBCK_015-7a>¶
　　　　酬周從事望海亭見&KR0009;¶
年老無流輩行稀足薜蘿&KR0044;時憐水近高處見山多衣䄂長¶
堪舞喉嚨轉解歌不辭狂復醉人世有風波¶
　　　　代杭民答樂天¶
翠幕籠斜日朱衣儼别筵管絃凄欲罷城郭望依然路溢新¶
城市農開&KR0199;廢田春坊幸無事何惜借三年¶
元氏長慶集卷第十五¶
<pb:KR4c0068_SBCK_015-7b>¶
