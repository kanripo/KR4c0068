# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 47

<md:KR4c0068_SBCK_046-5b>¶<md:KR4c0068_SBCK_047-1a>¶
<pb:KR4c0068_WYG_047-1a>
欽定四庫全書
　元氏長慶集巻四十七¶
　　　　　　　　　　　　　唐　元稹　撰
　　制誥¶
　　　髙釴(音/弋)可守起居郎¶依前充史館修撰何士乂
　　　可尚書水部員外郎¶制
勅
<md:KR4c0068_SBCK_047-1b>¶
行而不息者時也乆而不可泯者書也微史氏吾其
面墻¶於堯舜禹湯之事矣尚書郎亦有㑹計奏議之重
<pb:KR4c0068_WYG_047-1b>
非博達精¶究之才其可以充備兹選乎髙釴何士乂等
富有文章優於¶行實捃拾匡益殆無闕遺前以東觀擇
才因而命釴視其所¶以足見書詞俾伺朕之起居遂編
之於簡牘不亦詳且實耶¶而士乂亦以乆次當遷移補
郎位允膺清秩無忘慎終釴可¶守起居郎依前充史館
修撰士乂可尚書水部員外郎餘如¶故¶
　　　班肅授尚書司封員外郎¶制
勅朝議郎前坊州刺史賜緋魚袋班肅馳競之徒能於
<pb:KR4c0068_WYG_047-2a>
寒暑¶之際不以憂畏移其薄厚之道者鮮矣聞爾為祠
部員外郎¶值吾黜姦之日遊其門者莫不跧竄奔迸懼
罹其身唯爾安¶分不渝進退有素(皇甫鎛貶崖州肅/以嘗僚獨餞于野)搢
紳之論有以多之復爾中臺以厚吾俗<md:KR4c0068_SBCK_047-2a>¶勉慎其始無輕
所從可行尚書司封員外郎餘如故¶
　　　獨孤朗可尚書都官員外郎¶韋瓘可守右補闕
　　　同充史館修撰制
勅殿中侍御史充史館修撰獨孤朗左拾遺韋瓘汝等
<pb:KR4c0068_WYG_047-2b>
皆冠¶圓冠曵方屨以儒服事朕朕甚偉之朗能彰善癉
惡屬詞可¶觀瓘嘗旅進廷爭極言無隠求所以補朕過
失從而記之而¶又書丞相巳下百執事舉措以為来代
法非爾而誰是用命¶爾遞遷諫列次補外郎竄定闕文
裁成義類此仲尼春秋之¶職業也爾等自謂何如哉其
可上下心手於愛惡是非乎朗¶可尚書都官員外郎依
前史館修撰瓘可守右補闕充史館¶修撰餘如故¶
　　　范季睦授尚書倉部員外郎¶制
<pb:KR4c0068_WYG_047-3a>
勅權知倉部員外郎判度支案范季睦野有餓殍不知
發狗¶彘食人之食不知檢此經常之失政也而况於戎
車未息飛<md:KR4c0068_SBCK_047-2b>¶輓猶勤新熟之時豈宜無備乃詔執事聿求
其才乘我有秋¶大實倉廪僉曰季睦副予虚懷汝其往
哉予用訓汝夫亷賈¶五之不爭之謂也出納必吝有司
之常也貳上下之價則茫¶昧者受弊雜苦良之貨則豪
右者受嬴惟一惟公乃罔不同¶惟平惟實乃罔不吉爾
其戒之無替朕命可尚書倉部員外¶郎依前判度支案
<pb:KR4c0068_WYG_047-3b>
充京西京北糴使餘如故¶
　　　楊汝士等授右補闕¶制
勅朕聞衮職有闕仲山甫補之葢所以節宣天子之嗜
欲而¶彌縫其不及也我國家設司諫署以神明其耳目
凡在兹選¶實難其人監察御史楊汝士等文擅菁華言
無枝葉更佐大¶府為時聞人是用置爾於左右前後拾
遺補闕苟言之而不¶用時予之不明或抑之而不言惟
爾之不恪方我傾聽之始¶命爾司聰之榮各懋厥誠無
<pb:KR4c0068_WYG_047-4a>
悼後悔可依前件<md:KR4c0068_SBCK_047-3a>¶　　　唐慶可守萬年縣令¶制
勅朝議郎守尚書比部郎中賜緋魚袋唐慶輦轂之下
豪黠¶僄輕擾之則獄市不容緩之則囊槖相聚是以前
代惟京令¶得與御史丞分進道路以其捕逐之急也執
事言爾慶𣙜束¶池鹵生息倍稱布露飴散於籬落之間
而盗賊終不敢近推¶是為理真吾所求之劇令也無或
畏避以艱惸嫠可守萬年¶縣令餘如故¶(飴鹽散鹽/見周禮)
<pb:KR4c0068_WYG_047-4b>
　　　裴注等可侍御史¶制
勅諸道鹽鐵轉運東都留後兼侍御史裴注等法者古
今所¶公共也一日去之則百職盡墜是以秦漢以降御
史府莫不¶用剛果勁正之士以維持紀綱季代而還埋
輪破柱之徒絶¶不復出朕甚異焉去歲以来比命御史
丞為宰相葢欲慰薦¶人之不敢為也爾等或以吏最或
以文學當僧孺(時僧孺為/御史中丞)慎簡之初<md:KR4c0068_SBCK_047-3b>¶遇朝廷渇用之日
又安可迴惑顧慮於豪黠而姑以揖讓歩¶趨之際為塞
<pb:KR4c0068_WYG_047-5a>
職乎可依前件¶
　　　李珝起復仍前監察御史¶制
勅前監察御史裏行李珝比制多以詳練法理者行於
御史¶府或滿歲即真或不時署位亦試可之義也以爾
珝文學周¶敏操行端方執喪有聞俯以就制復爾故秩
勉修乃誠可行¶監察御史¶
　　　王永可守太常博士¶制
勅前東都留守推官將仕郎兼監察御史王永朕明年
<pb:KR4c0068_WYG_047-5b>
有事¶于南郊謁清宫朝太廟繁文縟禮予心懵然雖舊
章具存而¶每事思問求可以教諸生習儀於朝廷者有
司以永来上永¶其勉慎所職無令觀聽者有云可守太
常博士¶
　　　李從易可守宗正丞<md:KR4c0068_SBCK_047-4a>¶制
勅朝議郎京兆府士曹參軍李從易昔劉氏子孫在屬
籍者¶十餘萬我唐光有天下二百餘年伯仲叔季幼子
童孫可勝¶道哉第其賢能以次序昭穆皆吾宗寺之職
<pb:KR4c0068_WYG_047-6a>
也凡在選任每¶難其人以爾天屬謹良修明吏理檢身
好學有儒者法儀宗¶長以聞朕不敢議承上莅下無忘
敬恭可守宗正寺丞¶
　　　盧均等三人授通事舍人¶制
勅守門下省符寶郎賜緋魚袋盧均等辨色而朝百辟
輯瑞¶以㑹萬方正錯立族談之儀宣注意登庸之命鏘
鏘濟濟進¶退以時名為侍臣以贊導吾左右者通事舍
人之任也今郊¶丘有日事務方殷爾等各茂聲光副朕
<pb:KR4c0068_WYG_047-6b>
兹選宜膺寵命無廢¶國容可依前件¶
　　　顔峴可守右贊善大夫¶制
勅安邑解縣兩池㩁鹽巡官監察御史裏行顔峴古者
公卿<md:KR4c0068_SBCK_047-4b>¶之子代為公卿所以貴貴也况賢者之後死政之
孤寧繫班¶資以礙升奬惟爾峴嘗與從父太師深犯蜂
蠆毒螫之下太¶師沒焉爾之不回幸而能脱終超逆地
来謁奉天(魯公䧟希烈軍中希烈逼使上疏雪巳魯公/不從乃詐遣兄子峴與從吏數輩繼請德宗)
(不/報)列聖念功¶訪求太師之後有司昧蔽不以爾聞今朕
<pb:KR4c0068_WYG_047-7a>
將建東朝深思贊¶諭異時使朕愛子知忠孝之道如爾
峴吾何患焉可守太子¶右贊善大夫餘如故¶
　　　荆浦授左清道率府率¶制
勅奉天定難功臣壯武將軍行右清道率府率上柱國
賜紫¶金魚袋左龍武軍宿衞荆浦等初朕宅憂西朝祇
受丕訓爾¶或執擕金吾清道前馬或操總戈㦸立陛周
廬星拱翼舒誰¶何不若迺詔超陟因及序常用報有勞
且升乆次各揚其職¶無棄厥司可
<pb:KR4c0068_WYG_047-7b>
　　　王惠超等授左清道率府率<md:KR4c0068_SBCK_047-5a>¶制
勅奉天定難功臣壯武將軍守右内率府率充左街副
使上¶柱國王惠超等率侍衞以導從吾於黃麾左右者
皆東朝之¶勤吏也乘我出震之憂逢時作解之慶咸當
序進式示加恩¶並列周防宜勤夙夜可依前件¶
　
　
　元氏長慶集巻四十七
