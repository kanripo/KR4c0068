# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.594371
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0156-020元氏長慶集-卷第二十.
<pb:KR4c0068_SBCK_020-1a>¶
元氏長慶集卷第二十¶
　　律詩¶
　　　新政縣　南昌灘¶
　　　見樂天詩　夜坐¶
　　　聞樂天授江州司馬　歲日贈拒非¶
　　　送盧戡　雨聲¶
　　　離筵作　嘉陵水¶
　　　閬州開元寺　寄樂天書¶
　　　得樂天書　&KR0009;樂天¶
　　　　酬知退　通州¶
　　　酬樂天書後　相憶淚¶
　　　喜李十一到　與李十一夜飲¶
　　　　贈李十一　寒食日¶
<pb:KR4c0068_SBCK_020-1b>¶
　　　三兄遺白角巾　别李十一¶
　　　酬樂天醉别　酬樂天雨後¶
　　　和樂天過祕閣　贈楊祕書¶
　　　王家亭子　酬樂天見夢¶
　　　琵琶　春詞¶
　　　　新政縣¶
新政縣前逢月夜嘉陵江底看星辰巳聞城上三更皷不見¶
心中一箇人鬚&KR0066;暗添巴路雪衣裳無復帝郷塵曾沾幾許¶
名兼利勞動生涯渉苦辛¶
　　　　南昌灘¶
渠江明淨峽逶迤舡到明灘拽&KR1850;遲櫓窡動揺妨作夢巴童¶
指&KR0039;笑吟詩畬餘宿麥黃山腹日背殘花白水湄物色可憐¶
心莫恨此行都是獨行時¶
<pb:KR4c0068_SBCK_020-2a>¶
　　　　見樂天詩¶
通州到日日平西江館無人虎印泥忽向破簷殘漏處見君¶
詩在柱心題¶
　　　　夜坐¶
雨滯更愁南瘴毒月明兼喜北風涼古城樓影橫空館濕地¶
蟲聲遶暗廊螢火亂飛秋巳近星辰早没夜初長孩提萬里¶
何時見狼籍家書卧滿牀¶
　　　　聞樂天授江州司馬¶
殘燈無熖影憧憧此夕聞君謫九江垂死病中仍悵望暗風¶
吹雨入寒牎¶
　　　　歲日贈拒非¶
思君曲水嗟身老我望通州感道窮同入新年兩行淚白頭¶
翁坐&KR0003;城中¶
<pb:KR4c0068_SBCK_020-2b>¶
　　　　送盧戡¶
紅樹蟬聲滿夕陽白頭相送倍相傷老嗟去日光隂促病覺¶
今年晝夜長顧我親情皆逺道念君兄弟欲他郷紅旗滿眼¶
襄州路此别淚流千萬行¶
　　　　雨聲¶
風吹竹葉休還動雨&KR0039;荷心暗復鳴曾向西江船上宿慣聞¶
寒夜滴蓬聲¶
　　　　奉和滎陽公離筵作¶
南郡生徒辭絳帳東山妓樂擁油旌鈞天排比簫韶待猶顧¶
人間有别情¶
　　　　嘉陵水(此後並/通州詩)¶
古時應是山頭水自古流來江路深若使江流㑹人意也應¶
知我逺來心¶
<pb:KR4c0068_SBCK_020-3a>¶
　　　　閬州開元寺壁題樂天詩¶
憶君無計寫君詩寫盡千行&KR0003;向誰題在閬州東寺壁幾時¶
知是見君時¶
　　　　憑李忠州&KR0009;書樂天¶
萬里&KR0009;書將上峽却憑&KR1413;峽&KR0009;江州傷心最是江頭月莫把¶
書將上&KR0067;樓¶
　　　　得樂天書¶
逺信入門先有淚妻驚女哭問何如尋常不省曾如此應是¶
江州司馬書¶
　　　　&KR0009;樂天¶
無身尚擬魂相就身在那無夢徃還直到他身亦相覔不能¶
空記樹中環¶
　　　　酬知退¶
<pb:KR4c0068_SBCK_020-3b>¶
終須修到無修處聞盡聲聞始不聞莫着妄心銷彼我我心¶
無我亦無君¶
　　　　通州¶
平生欲得山中住天與通州遶郡山睡到日西無一事月儲¶
三萬買教閑¶
　　　　酬樂天書後三韻¶
今日廬峯霞遶寺昔時鸞殿鳳廻書兩封相去八年後一種¶
俱云五夜初漸覺此生都是夢不能將淚滴&KR0031;魚¶
　　　　相憶淚¶
西江流水到江州聞道分成九道流我滴兩行相憶淚遣君¶
何處遣人求除非入海無由住縱使逢灘未擬休會向伍員¶
潮上見氣充頑石報心讎¶
　　　　喜李十一景信到¶
<pb:KR4c0068_SBCK_020-4a>¶
何事相逢飜有淚念君縁我到通州留君剰住君須住我不¶
自由君自由¶
　　　　與李十一夜飲¶
寒夜燈前頼酒壷與君相對興猶&KR0012;忠州刺史&KR0063;閑卧江水¶
猿聲睡得無¶
　　　　贈李十一¶
淮水連年起戰塵油旌三換一何頻共君前後俱從事羞見¶
功名與别人¶
　　　　寒食日¶
今年寒食好風流此日一家同出游碧水青山無限思莫將¶
心道是涪州¶
　　　　三兄以白角巾&KR0009;遺髪不勝冠因有感歎¶
病瘴年深渾秃盡那能勝置角頭巾暗梳蓬髪羞臨鏡私戴¶
<pb:KR4c0068_SBCK_020-4b>¶
蓮花耻見人白髪過於冠色白銀釘少校頷中銀我身四十¶
猶如此何况吾兄六十身¶
　　　　别李十一五絕¶
巴南分與親情别不料與君牀並頭爲我逺來休悵望折君¶
災難是通州¶
京城毎與閑人别猶自傷心與白頭今日别君心更苦别君¶
縁是在通州¶
萬里尚能來逺道一程那忍便分頭鳥籠猿檻君應㑹十歩¶
向前非我州¶
來時見我江南岸今日送君江上頭别後料添新夢&KR0304;虎驚¶
虵伏(一作/亂)是通州¶
聞君欲去潜銷骨一夜暗添新白頭明朝别後應膓斷獨棹¶
破船歸到州¶
<pb:KR4c0068_SBCK_020-5a>¶
　　　　酬樂天醉别¶
前回一去五年别此别又知何日回好住樂天休悵望匹如¶
元不到京來¶
　　　　酬樂天雨後見憶¶
雨滑危梁性命愁差池一歩一生休黃泉便是通州郡漸入¶
深泥漸到州¶
　　　　和樂天過祕閣書省舊㕔¶
聞君西省重徘徊祕閣書房次第開壁記欲題三漏合吏人¶
驚問十年來經排蠧簡憐初校芸長陳根識舊栽司馬見詩¶
心最苦滿身蛟蚋哭煙埃¶
　　　　和樂天贈揚祕書¶
舊與楊郎在帝城搜天斡地覔詩情曾因並句甘稱小不爲¶
論年便喚兄刮骨直穿由苦鬭夢腸翻出暫閑行因君投贈¶
<pb:KR4c0068_SBCK_020-5b>¶
還相和老去那能競底名¶
　　　　和樂天題王家亭子¶
風吹筍籜飄紅砌雨打桐花蓋緑莎都大資人無暇日泛池¶
全少買池多¶
　　　　酬樂天頻夢微之¶
山水萬重書斷絕念君憐我夢相聞我今因病魂顚倒唯夢¶
閑人不夢君¶
　　　　琵琶¶
學語胡兒撼玉玲甘州破裏最星星使君自恨常多事不得¶
功夫夜夜聽¶
　　　　春詞¶
山翠湖光似欲流蜂聲鳥思却堪愁西施顔色今何在但看¶
春風百草頭¶
<pb:KR4c0068_SBCK_020-6a>¶
¶
元氏長慶集卷第二十¶
<pb:KR4c0068_SBCK_020-6b>¶
