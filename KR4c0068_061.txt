# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:48.297532
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0157-061元氏長慶集集外文章-一卷.
<pb:KR4c0068_SBCK_061-1a>¶
集外文章¶
　　　　春遊(此一篇乃白樂天所書錢穆父/在越摸刻于蓬萊閤下今亡矣)¶
酒戸年年減山行漸漸難欲終心&KR0180;慢轉恐興闌散鏡水波¶
猶冷稽峯雪尚殘不能辜物色乍可怯春寒逺目傷千里新¶
年思萬端無人知此意閑凭小欄干¶
　　　　上令狐相公詩啓(時爲膳部郎中此一篇見/長慶小集及舊唐書列傳)¶
稹初不好文徒以仕無它岐強由科試及有罪譴弃之後自¶
以爲廢滯潦倒不復以文字有聞於人矣曾不知好事者抉¶
摘蒭蕪塵穢尊重竊承相公特於廊廟間道稹詩句昨又面¶
奉約令獻舊文戰汗悚踊慙忝無地稹目御史府謪官於今¶
十餘年矣閑誕無事遂專力於詩章日益月滋有詩向千餘¶
首其間感物寓意可備矇瞽之諷者有之詞直氣麤罪尤是¶
懼固不敢陳露於人唯杯酒光景間屢爲小碎篇章以自吟¶
<pb:KR4c0068_SBCK_061-1b>¶
暢然以爲律體卑痺格力不揚茍無姿態則䧟流俗常欲得¶
思深語近韻律調新屬對無差而風情宛然而病未能也江¶
湖間多新進小生不知天下文有宗主妄相倣傚而又從而¶
失之遂至於支離褊淺之詞皆目爲元和詩體稹與同門生¶
白居易友善居易雅能爲詩就中愛驅駕文字窮極聲韻或¶
爲千言或爲五百言律詩以相投寄小生自審不能以過之¶
徃徃戯排舊韻别創新詞名爲次韻相酬葢欲以難相挑耳¶
江湖間爲詩者復相放傚力或不足則至於顛倒語言重&KR0232;¶
首尾韻同意等不異前篇亦自謂爲元和詩體而司文者考¶
變雅之由徃徃歸咎於稹嘗以爲雕蟲小事不足以自明始¶
聞相公記憶累旬巳來實懼糞土之墻庇以大厦便不摧壞¶
氷爲版築之娛輙寫古體謌詩一百首百韻至兩韻律詩一¶
百首合爲五卷奉啓跪陳或希構厦之餘一賜觀覧知小生¶
<pb:KR4c0068_SBCK_061-2a>¶
於章句中欒櫨榱桷之材盡曾量度則十餘年之邅&KR0326;不爲¶
無所用矣詞㫖&KR0200;劣冐黷尊嚴俯伏刑書不敢逃讓死罪死¶
罪¶
<pb:KR4c0068_SBCK_061-2b>¶
<pb:KR4c0068_SBCK_061-2b>¶
右元微之集六十卷微之以長慶癸卯鎮越大和己酉¶
召還坐嘯是邦閲六寒暑今種山之喬木數十百章豈¶
亦有甘棠存其間乎横空傑閣盖一城偉觀扁表&KR0001;書¶
則其州宅之卒章也微之以文章鼓行當時謂之元和¶
體在越則有詩人入幕府故鏡湖秦望之竒益傳所謂¶
蘭亭絕唱陳迹猶可想唐志著錄有長慶集一百卷小¶
集十卷傳于今者惟閩蜀&KR0531;本為六十卷三舘所藏獨¶
有小集其文盖巳雜之六十卷中矣微之甞彚其詩為¶
十體曰&KR0562;意可觀詞近古往者為古諷流在樂府者為¶
樂諷詞雖近古而止扵吟冩性情者為古體詞實樂流¶
而止扵模象物色者為新題樂府聲&KR0020;㳂順屬對穏切¶
<pb:KR4c0068_SBCK_061-3a>¶
者為律詩以七言五言爲兩體稍存&KR0009;興與諷為流及¶
為律諷撫存感往者取潘子悼亡為題暈眉約&KR0066;匹配¶
色澤劇婦人之恠&KR0233;者為&KR0233;詩今古兩體其自叙如此¶
今之&KR0001;編頗又律吕乖次惜矣舊䂓之不&KR0014;存也元公¶
才名相埒樂天守吴財&KR0010;餘吴郡屢刋其文微之&KR0335;郡¶
許乆其書獨闕可乎予来踵後塵盖相去三百三十餘¶
秊矣乃求而&KR0531;之略&KR0014;讎正脱誤之一二不暇復為公¶
次也書成寘之蓬莱閣乾道四年&KR0010;在戊子二月二十¶
四日觀文殿學士左通奉大夫知紹興府兩浙東路安¶
撫使鄱陽郡公洪适景伯書¶
嘉靖壬子仲春十日東吴董氏宋本翻雕扵茭門别墅¶
