# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 28

<md:KR4c0068_SBCK_027-5b>¶<md:KR4c0068_SBCK_028-1a>¶
<pb:KR4c0068_WYG_028-1a>
欽定四庫全書
　元氏長慶集巻二十八¶
　　　　　　　　　　　　　唐　元稹　撰
　　策
¶
　　　才識兼茂明於體用策一道(校書郎時應制考/入三次等充勑頭)
　　　(授左/¶拾遺)¶
　皇帝若曰朕觀古之王者授命君人兢兢業業承天
　順地靡¶不思賢能以濟其理求讜直以聞其過故禹
<pb:KR4c0068_WYG_028-1b>
　拜昌言而嘉猷¶罔伏漢徴極諫而文學稍進匡時濟
　俗罔不率繇厥後相循¶有名無實而又設以科條増
　求茂異捨斥已之至諫進無用¶之虛文指切著明罕
　稱於代兹朕所以歎息鬱悼思索其真¶是用發懇惻
　之誠咨體用之要庶乎言之可行行之不倦上¶獲其
　益下輸其情君臣之間驩然相與子大夫得不勉思
　朕¶言而發明之我國家光宅四海年將二百十聖𢎞
　化萬邦懷<md:KR4c0068_SBCK_028-1b>¶仁三王之禮靡不講六代之樂罔不舉浸
<pb:KR4c0068_WYG_028-2a>
　澤於下升中於天¶周漢已逺莫斯為盛自禍階漏壞
　兵宿中原生人困竭耗其¶太半農戰非古衣食罕儲
　念慈疲氓逺乖富庶督耕植之業¶而人無戀本之心
　峻𣙜酤之科而下有重斂之困舉何方而¶可以復其
　盛用何道而可以濟其艱既徃之失何者宜懲將¶來
　之虞何者當戒昔主父懲患於鼂錯而用推恩夷吾
　致霸¶於齊桓而行寓令精求古人之意啟廸來哲之
　懷眷慈洽聞¶固所詳究又執契之道垂衣不言委之
<pb:KR4c0068_WYG_028-2b>
　於下則人用其私專¶之於上則下無其効漢元優游
　於儒學盛業竟衰光武責課¶於公卿峻政非美二途
　取捨未獲所從予心浩然益所疑惑¶子大夫熟究其
　㫖屬之於篇興自朕躬無悼後害¶¶
臣方病近古之策不行而陛下幸及之是天下人人之
福也<md:KR4c0068_SBCK_028-2a>¶微臣其敢忍意而不言乎且臣聞之古者以言賦
納豈虛美¶哉葢用之也是以益贊禹而班師説復王而
作命斯皆用言¶之大畧也洎漢文帝羞不若堯舜始以
<pb:KR4c0068_WYG_028-3a>
策求士乃天下郡國¶有賢良之貢入焉塞詔者鼂錯而
已至武帝然後董仲舒出¶然而卒不能選用條對施之
天下夫用其策不棄其人以其¶利於時也得其人而棄
其策又何為乎若此則徒設試言之¶科而不得用言之
實矣降及魏晉朝成而暮敗之不暇又惡¶足言其策哉
我唐列聖君臨策天下之士者多矣異時莫不¶光揚其
名聲寵綏其爵禄然而曽不聞天下之人曰某日天¶子
降某問得某士行某策濟某功抑不知直言之詔屢下
<pb:KR4c0068_WYG_028-3b>
而¶直言之士不出耶亦不知直言之士屢出而直言之
策不用¶耶今陛下肇臨海内務切黎元求斥已之至言
責著明之確¶論實命説代言之盛意也微臣何足以奉
之然臣所以上<md:KR4c0068_SBCK_028-2b>¶愚對皆以指病陳術而為典要不以舉
凡體論而飾文詞事苟便¶人雖繁必獻言苟諧理雖鄙
必書固不足以副陛下懇惻之¶誠庶可以盡微臣體用
之目耳伏願陛下以臣此策委之有司苟¶或可觀施之
天下使天下之人曰惜哉漢文雖以策求士迨¶我明天
<pb:KR4c0068_WYG_028-4a>
子然後能以策濟人則臣始終之願畢矣如或言不¶適
用策不便時則臣有瞽聖欺天之罪將寘於典刑陛下
固¶不得而宥之矣亦臣之所甘心伏讀聖策乃見陛下
悼¶禮樂之寖㣲恤黎人之重困責復盛濟艱之術酌推
恩寓令¶之宜斯皆當今之急病也微臣敢不别白而書
之昔我髙祖¶武皇帝撥去亂政我太宗文皇帝鞬櫜干
戈被之以仁風潤¶之以膏露戢天下之役而天下之人
安省天下之刑而天下¶之人夀通天下之志而天下之
<pb:KR4c0068_WYG_028-4b>
氣和揔天下之衆而天下之¶衆理理故敬讓之節著和
故歡愛之化行是以革三王之所<md:KR4c0068_SBCK_028-3a>¶因兼六代之盡美稱
至徳者舉文皇以代堯舜豈異事哉有¶誠信以將之也
明皇帝即位實號中興方其任姚宋而右賢¶能也雖禹
湯文武之俗不能舉焉四十年間刑罰不試人用¶滋植
四海大和於是奉升中告禪之儀則封泰山而秩嵩華¶
念歳巡時邁之典則去咸鎬而朝洛陽禮既畢行物亦
隨耗¶天寶之後徭戍作興氣盛而微理固然也曩時之
<pb:KR4c0068_WYG_028-5a>
乳哺而有¶之者一朝為兵殱之兵興以來至今為梗兵
興則戶減戶減¶則地荒地荒則賦重賦重則人貧人貧
則逋役逃征之罪多¶而權宜之法用矣今陛下躬親本
務首問羣儒念禮樂之不¶興歎昇平之未復斯誠天下
之人將絶復完之日也微臣何¶幸而對揚之微臣以為
將欲興禮樂在先富黎人將欲富黎¶人在先息兵革息
兵革之術臣請畧言之夫古所謂銷兵革¶者非謂幅裂
其旗章銷鑠其鋒刃而已也蓋誠信著於上則<md:KR4c0068_SBCK_028-3b>¶忠孝行
<pb:KR4c0068_WYG_028-5b>
於下敬讓立於内則夷狄和於外夷狄和則邊鄙之¶兵
息敬讓立則争奪之患銷爭奪之患銷則和順之心作
和¶順之心作而禮樂之道興矣此先王修政輯兵興禮
樂富黎¶人之大畧也陛下必欲責臣以詳究之術臣又
請指事以明¶之夫食力之不克雖神農設教天下不能
無餒殍之人矣是¶以古之不農而食之者四而已矣吏
有斷獄之明則食之軍¶有臨敵之勇則食之工有便人
之巧則食之商有通物之智¶則食之是四者率皆明者
<pb:KR4c0068_WYG_028-6a>
勇者巧者智者之事也百天下之¶人無一二焉苟不能
於此者不農則不得食不織則不得衣¶人之情衣食迫
於中則作業興於外是以游食者恒寡而務¶本者恒多
豈强之哉彼易圖而此難及也今之事則不然吏¶理無
考課之明卒伍廢簡稽之實百貨極淫巧之工列肆盡¶
兼并之賈加以依浮圖者無去華絶俗之貞而有抗役
逃刑<md:KR4c0068_SBCK_028-4a>¶之寵戎服者無超乗挽彊之勇而有横擊詬吏之
驕是以十¶天下之人九為游食惷朴愚謹不能自遷者
<pb:KR4c0068_WYG_028-6b>
而後依於農此¶又非他彼逸而易安此勞而難處也以
惰游之户藏富而耕¶桑之賦愈重曩時之十室共耕而
猶不給者今且聚之於一¶夫矣雖有慈惠之長仁隱之
吏尚不能存若㦧斷擊搏之則¶將轉移於溝壑矣今之
課吏者以賦斂無逋負為上以臣觀¶之足陛下之賦者
誠所以害陛下之人耳若然則農桑之賦¶既如彼惰遊
之衆又如此耕桑之賦重則戀本之心薄惰遊¶之户衆
則富庶之道廢此必然之理也今陛下誠能明考課¶之
<pb:KR4c0068_WYG_028-7a>
法減冗食之徒絶雕蟲不急之功罷商賈兼并之業潔
浮¶圖之行峻&KR0164;稽之書薄農桑之徭興耕戰之術則惰
游之户¶盡歸而戀本之心固矣戀本之心固則富庶之
教興矣而貞¶觀開元之盛復矣若此則既徃之失由前
將來之虞由後在<md:KR4c0068_SBCK_028-4b>¶陛下悠悠懲之戒之慎之久之而已
至於主父偃乗七圖并¶吞之後將分裂而矯推恩管夷
吾當諸侯争奪之時先詐力¶而行寓今皆一時之權術
也豈可謂明白四達與日月齊明¶於聖朝哉臣雖賤庸
<pb:KR4c0068_WYG_028-7b>
尚不敢陳王道於帝皇之日况權術乎¶此臣之所甚羞
也故不及詳究言之臣伏讀聖策又見陛下¶以為執契
則羣下用情躬親則庶官無黨以漢元尚學而衰¶盛業
謂光武課吏職而昧通方以臣思之皆不然也夫委之¶
於下而用其情蓋考績之科廢而清濁之流濫也尚儒
術而¶衰盛業蓋章句之學興而經緯之文喪也課吏職
而昩通方¶蓋苛察之法行而㑹計之期速也臣請條列
而言之夫神農¶之斵耒耜教耕耨所以墾良田而殖嘉
<pb:KR4c0068_WYG_028-8a>
榖也然而不能遏稂¶莠之滋焉其所以待之者芟夷錢
(子踐切/古田器)鏄(伯各切/田器)之而已唐堯之闢朝廷宅¶百揆亦所
以植禹舜而種臯陶也又不能遏共工驩兠之逆焉<md:KR4c0068_SBCK_028-5a>¶其
所以遏之者放棄殛誅之而已神農不以稂莠滋而廢
耒¶耜之用故能存用器之方唐堯不以四罪進而奪舜
禹之任¶故能終任賢之道若此則陛下之所任顧何如
耳豈可謂任之¶必不可哉至於考績之科廢章句之學
興經緯之道喪㑹計¶之期速皆當今之極弊也幸陛下
<pb:KR4c0068_WYG_028-8b>
反漢元光武之事臣遽數以¶終之今國家之所謂興儒
術者豈不以有通經文字之科乎¶其所謂通經者又不
過於覆射數字明義者纔至於辨析章條¶是以中第者
歳盈百數而通經之士蔑然以是為通經¶固若是乎至
於工文自試者則不過於雕詞鏤句之才搜¶摘絶離之
學苟或出於此者則公卿可坐致郎署可俯求崇¶樹風
聲不由殿最連科者進速累捷者位髙拱嘿因循者為¶
清流行法蒞官者為俗吏以是為儒術又若是乎哉其
<pb:KR4c0068_WYG_028-9a>
所¶謂課吏職者豈不以朝廷有遷次進拔之用乎臣竊
觀今之<md:KR4c0068_SBCK_028-5b>¶備朝選而不由文字者百無一二焉夫施衆網
而加一禽尚¶不能得况張一目以羅萬品而望其飛者
走者大者小者盡¶出乎其間其可得乎哉以此察羣吏
羣吏又可察乎苟或¶不可察又可任之而絶其私乎哉
此所以陛下將執契而歎¶用情念垂衣而懼不理蓋臣
所謂課察之道不明也陛下誠¶能使禮部以兩科求士
凡自唐禮六典律令及國家制度之¶書者用至於九經
<pb:KR4c0068_WYG_028-9b>
歴代史能專其一者悉得謂之學士以環¶貫大義而與
道合符者為上第口習文理者次之其詩賦判論¶以文
自試者皆得謂之文士以經緯今古理中是非者為上¶
第藻繢雅麗者次之凡自布衣達於未在朝省者悉得
以兩¶科求士禮部第其髙下歸之吏部而寵秩之若此
則儒術之¶道興而經緯之文盛矣吏部罷書判身言之
選設三式以任¶人一曰挍能之式每歳以朝右崇重者
一人與禮部郎挍天<md:KR4c0068_SBCK_028-6a>¶下羣吏之理最在第一至第三者
<pb:KR4c0068_WYG_028-10a>
挍定日據其功狀而登進¶之牧宰字人之官藉之為理
者則上賞行焉若此則遷次之¶道明而遲速之分定矣
二曰任賢之式每歳¶¶内自僕射至於¶羣有司之正長外
至於亷問節制者各舉備朝選者一人外¶自牧守内至
于百執事之立於朝者各舉吏郡縣者一人因¶其所舉
而授任之辨其考績而賞罰之不舉賢為不察舉不賢
為不精不精¶與不察之罪同若此保任之法行而賢不
肖之位殊矣三¶曰敘常之式其有業不通於學才不應
<pb:KR4c0068_WYG_028-10b>
於文政不登於最行¶不知於人則限以停年課資之格
而役任之若此則敘用之¶典恒而尺寸之才無所棄矣
兩科立則羣材遂三式行則庶¶官當陛下乃執左契以
御之總樞極以正之委庶官如心目之<md:KR4c0068_SBCK_028-6b>¶運支體豈支體
運而無效於心目乎察羣材如明鏡之形美¶惡豈美惡
形而逃隱於明鏡乎然後陛下闢四門使可言之¶路通
明四目以天下之目視達四聰以天下之耳聽不私其¶
心以百姓心為心端拱巖廊髙居宸極以冕旒自蔽而
<pb:KR4c0068_WYG_028-11a>
秋毫¶必察以黈纊塞耳而聲響必聞則彼漢元章句之
儒光武督¶責之術又惡足為陛下言之哉且臣聞之聖
人在上人不¶夭札若臣者生未及壯戴陛下為君仁夀
懽康未始有極何¶忽自苦墮肝膽而言天下之事乎臣
以為國家兵興以來天下¶之人慘怛悲愁五十年矣自
陛下即位之後戴白之老莫不¶泣血而話開元之政臣
恐此輩不及見陛下功成理定之化¶而先飲恨於窮泉
此臣之所以汲汲於心者陛下能不憐¶察其意乎謹對
<pb:KR4c0068_WYG_028-11b>
(元和元年四/月二十八¶日)
