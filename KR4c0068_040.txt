# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 40

<md:KR4c0068_SBCK_039-3b>¶<md:KR4c0068_SBCK_040-1a>¶
<pb:KR4c0068_WYG_040-1a>
欽定四庫全書
　元氏長慶集巻四十¶
　　　　　　　　　　　　　唐　元稹　撰

　　制誥¶(有序/)¶
制誥本於書書之誥命訓誓皆一時之約束也自非訓
導職¶業則必指言美惡以明誅賞之意焉是以讀説命
則知輔相¶之不易讀&KR0601;征則知廢怠之可誅秦漢已來
未之或改近世¶以科試取士文章司言者苟務刓飾不
<pb:KR4c0068_WYG_040-1b>
根事實升之者美溢¶於詞而不知所以美之之謂黜之
者罪溢於紙而不知所以¶罪之之來而又拘以屬對跼
以圓方類之於賦判者流先王¶之約束葢掃地矣元和
十五年余始以祠部郎中知制誥初¶約束不暇及後累
月輙以古道干丞相丞相信然之又明年<md:KR4c0068_SBCK_040-1b>¶召入禁林專
掌内命上好文一日從容議及此上曰通事舍¶人不知
書便其宜宣贊之外無不可自是司言之臣皆得追¶用
古道不從中覆然而余所宣行者文不能自足其意率
<pb:KR4c0068_WYG_040-2a>
皆¶淺近無以變例追而序之葢所以表明天子之復古
而張後¶來者之趣尚耳¶
　　　冊文武孝徳皇帝赦文¶(按唐書長/慶元年作)
昔我髙祖太宗化隋為唐奄宅區夏包舉四海全付子¶
孫其事何哉彼昏盈而我勞劬也明皇承之能大其業
六戎¶八蠻罔不貢奉由是庶尹弛政庻吏弛刑視人不
勤視盗不¶謹燕冦勃起洞無藩籬六十有七年兵革大
試其事何哉據¶逸安而易萌漸也逮我聖父勤身披攘
<pb:KR4c0068_WYG_040-2b>
斬斷誅除天下畧定¶曽是幽冀賜予懷來荷賴景靈丕
訓不墜環歳之内二方平¶寧粤余何功時帝之力而卿
大夫猥以大號加予𦕈身讓於<md:KR4c0068_SBCK_040-2a>¶四三益甚其請皇太后
始聞其事歡然慰心慈㫖下臨臣誠¶上迫祗受典禮懍
乎予懷尚念昔者七十二君莫不升中慶¶成自以為堯
舜莫已若也然而不為堯舜之行者來代無傳¶焉朕嘗
推是為心不欲名浮於實今卿大夫謂我為文武孝¶徳
矣其將何道以匡予予其業業兢兢日慎一日慕陶堯
<pb:KR4c0068_WYG_040-3a>
虞¶舜之行以自勉思文祖憲考之道以自朂予苟不思
無忘納¶誨於戲溢美之名既不克讓及物之澤又何愛
焉可大赦天¶下¶
　　　處分幽州徳音¶
昔我𤣥宗明皇帝得姚元崇宋璟使之鋪陳大法以和
人¶神而又益之以張説蘇頲嘉貞九齡之徒皆能始終
彌縫不¶失紀律四十年間海内滋殖風俗謹朴君臣平
寧人無爭端¶而卿大夫羞以贓罪鞫人於聖代矣况伺
<pb:KR4c0068_WYG_040-3b>
察乎由是網漏吞<md:KR4c0068_SBCK_040-2b>¶舟視盗不謹冦羯乗釁勃為妖氛天
下持兵垂七十載朕因¶𦕈末獲承祖宗分不得見四方
無姑息之臣而九有復升平¶之境矣上帝念我賚予忠
賢盡獻提封恢纘舊服使遼陽八¶州之衆重覩開元之
儀者則予侍中總之力也名藩厚位予¶何愛焉劉總已
極上台仍移重鎮兄弟子姪各授官榮大將¶賓寮亦皆
超擢管内州縣官吏肅存古等二百餘人悉是劉¶總選
任材能久令假攝並與正授用奬勤勞尚念幽州將士
<pb:KR4c0068_WYG_040-4a>
夙著勲庸易帥之初諒宜優錫共賜錢一百萬貫以内
庫及¶户部見在匹段支送充賞給幽州盧龍并瀛莫等
州將士又¶念八州之内九賦用殷慶澤旁流所宜霑貸
其管内八州百¶姓並宜給復一年仍令給事中薛存慶
徃彼宣慰親諭朕懷¶州縣之中或有殘破偏甚者委𢎞
靖量事便宜優䘏務令存¶立劉總素以清靜理人固當
開釋尚恐自罹禁網亦念哀矜<md:KR4c0068_SBCK_040-3a>¶管内見禁囚徒罪無輕
重並宜赦免大將及判官等雖已頒¶官爵而或慮闕遺
<pb:KR4c0068_WYG_040-4b>
宜委𢎞靖具名銜聞奏如有父母在者别¶具上聞當加
優䘏朕以劉總父子頻立戰功永言將吏之中¶慮有沒
於王事當道從前巳來官吏將士等或忠義可嘉身¶已
淪没者委𢎞靖條録聞奏當加追贈平時舊老始見胡
塵¶復覩朝儀得無悽抃遐想撫其兒稚自此免於兵鋒
言念及¶兹用加優給管内有髙年惸獨或疾瘵不能自
存者委𢎞靖¶差官就問量給粟帛管内州縣官吏有奉
職清強惠及百姓¶者委𢎞靖具事跡奏聞當與量加進
<pb:KR4c0068_WYG_040-5a>
改燕趙之間古多奇士¶隗臺如在代豈乏賢如有隱於
山谷退在丘園行義素髙名¶節可尚或才兼文武卓然
可奬者亦委𢎞靖具名薦聞於戲¶古人云安不忘危魏
徴對太宗以守成之不易茲朕小子抑¶又何知而鎮冀
克和幽燕復古慄慄夙夜不遑安寧實惟祖<md:KR4c0068_SBCK_040-3b>¶宗之休尚
賴股肱之力咨爾輔弼至於方嶽爾當勉於姚宋¶之功
予亦無忘於天寶之戒宣示中外宜體朕懷¶
　　　戒勵風俗德音
<pb:KR4c0068_WYG_040-5b>
朕聞昔者卿大夫相與讓於朝士庶人相與讓於列周
成¶王措刑不用漢文帝恥言人過真理古也朕甚慕焉
中代以¶還爭端斯起掩抑其言則專蔽誘掖其説則侵
誣自非責實¶循名不能彰善癉惡故孝宣必有敢告乃
下光武不能單辭¶據行語稱訕上之非律有匿名之禁
皆所以防三至之毁重¶兩造之明是以爵人於朝則皆
勸刑人於市則皆懼罪有歸¶而賞有事也末俗偷巧内
荏外剛卿大夫無進思盡忠之誠¶多退有後言之謗士
<pb:KR4c0068_WYG_040-6a>
庶人無切磋琢磨之益多銷鑠浸潤之¶讒進則諛言謟
笑以相求退則羣居雜處以相議留中不出¶之請葢發
其陰私公論不容之詞實生於朋黨擢一官則曰<md:KR4c0068_SBCK_040-4a>¶恩皆
自我黜一職則曰事出他門比周之跡已彰尚矜介特¶
由徑之蹤盡露自謂貞方居省寺者不能以勤恪莅官
而曰¶務從簡易提紀綱者不能以凖繩檢下而曰宻奏
風聞獻章¶疏者更相是非備顧問者互有憎愛苟非秦
鏡照瞻堯羊觸¶邪時君聴之安可不惑參斷一謬俗化
<pb:KR4c0068_WYG_040-6b>
益訛禍發齒牙言生¶枝葉率是道也朕甚憫焉我國家
貞觀開元同符三代風俗¶歸厚禮讓偕行兵興已來人
散久矣始欲導之以徳不欲驅¶之以刑然而信有未孚
理有未至曽無耻格益用凋刓小則¶綜覆之權見侵於
下輩大則樞機之重旁撓於薄徒尚念因¶而化之亦既
去其尤者而宰臣等懼其浸染未克澄清備列¶祖宗之
書願垂戒勵之詔遂申誥教頗用殷勤各當自省厥¶躬
與我同底於道凡百多士宜體朕懷<md:KR4c0068_SBCK_040-4b>¶
<pb:KR4c0068_WYG_040-7a>
　
　
　
　
　
　
　
　
<pb:KR4c0068_WYG_040-7b>
　
　
　
　
　
　
　
　元氏長慶集巻四十
