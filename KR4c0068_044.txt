# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 44

<md:KR4c0068_SBCK_043-5b>¶<md:KR4c0068_SBCK_044-1a>¶
<pb:KR4c0068_WYG_044-1a>
欽定四庫全書
　元氏長慶集巻四十四¶
　　　　　　　　　　　　　唐　元稹　撰
　　制誥¶
　　　楊元卿可涇原節度使制¶
門下士之捐妻子冐白刃勇於為國輕於為身貢先見
之明¶於羣疑之際者大則書竹帛以示後次則建麾棨
以臨戎功¶不見圖則勞者何勸忠不見賞則悖者何誅
<pb:KR4c0068_WYG_044-1b>
聿求其人用激¶爾類守右金吾衛將軍權句當左街事
楊元卿衣冠貴胄文<md:KR4c0068_SBCK_044-1b>¶武長材嘗求三略之師耻學一夫
之敵是以䧟豺狼之穴履¶尾甚危(元卿為吳/少陽判官)蓄鷹鶻之
心卑飛待擊請分金以間楚願奉璧以伐¶虞(元卿奏事/長安具以)
(淮西虛實及取/元濟之策告)身以智全家因義喪(元濟殺元卿妻及/其四男以圩射堋)
誅蔡之始實有力焉及典方州尤彰¶績効自居環尹益
茂勲勤西旅未平實資良帥拔於不次式¶佇竒功爾其
闢我土疆謹我封守視我士卒如爾子攘我夷¶狄如爾
<pb:KR4c0068_WYG_044-2a>
讐勉竭乃誠以敷朕意珥貂持簡用示兼榮可朝散¶大
夫檢校左常侍使持節涇州諸軍事兼涇州刺史御史
大¶夫充四鎮北庭行軍兼涇原等州節度觀察處置等
使勲賜¶如故主者施行¶
　　　牛元翼可深冀等州節度使制¶
門下鷹隼擊則妖鳥除弧矢張則天狼㓕湯沐具而蟣
虱相¶弔針石熾而癰疽立潰苟得韓盧而示之狡兔則
可備爼豆¶而俟於脯醢矣復何憂於越逸乎夫將者亦
<pb:KR4c0068_WYG_044-2b>
蟣虱之湯沐而<md:KR4c0068_SBCK_044-2a>¶渠魁之韓盧也我得之矣又何患焉檢
校右散騎常侍深州¶刺史牛元翼挺生河朔之間(趙州/人)
迥鍾海嶽之秀幼為兒戲營壘¶已成長學神樞風雲暗
曉衆推然諾已任功名善用竒兵尤¶精技擊陳安之矛
丈八顔髙之弓六鈞或山立於軍前或肉¶飛於馬上而
又謙能養勇孝以資忠雖膽力過人而心誠許¶國自常
山作沴上將罹灾慟哭轅門誓清妖孽羽書三奏驛¶騎
四馳上請廟謀旁徴隣援指期斬叛尅日圖功斷自予
<pb:KR4c0068_WYG_044-3a>
衷¶開懷用爾夫以爾之材力而取彼之凶殘是猶以火
焚枯以¶石壓卵螳臂拒轍雞肋承拳萬萬相殊破之必
矣而况於鎮¶之黎人皆朕之赤子爾之部曲即鎮之卒
徒聞爾鼙鼓之音¶懷爾椒蘭之德吾知此輩誰不革心
爾其寒者衣之饑者食¶之無廢室廬無害農稼苟獲戎
首置之藁街下以報忠臣之¶寃上以告先帝之廟則蚩
蚩從亂予又何誅於戲殺人盈城<md:KR4c0068_SBCK_044-2b>¶爾其深戒孥戮誓衆
朕不忍言再換蟬冠特新武節恩不虛¶授爾其敬之可
<pb:KR4c0068_WYG_044-3b>
檢校左常侍深冀等州節度觀察等使¶
　　　授牛元翼成德軍節度使制¶
門下王庭湊山東一叛卒也非有席勲藉寵之資强大
結連¶之勢一朝驅朕赤子弄吾甲兵是猶以羊將狼其
下必當潰¶其心腹而猶越月踰時莫見舂其喉者豈非
常山無帥趙子¶弟未有所歸耶翕而受之我有長畫檢
校左常侍深冀等州節度觀察等使牛元翼燕趙間號
為飛¶將望其旗幟者莫不風靡雨散圖其戰伐不可勝
<pb:KR4c0068_WYG_044-4a>
書而又忠¶孝謹亷慈仁和惠愛養士伍均如鳲鳩鎮之
三軍争在麾下¶自領深冀殷然雷霆居四戰之中堅一
城之守以少擊衆以¶智料愚鼓角不驚而梯衝自隕人
願為用冦不敢前掃吾氛¶煙捨此安徃前所謂我有長
畫莫若命爾以來鎮人是用益¶以二州超之八座帥我
成德亷其四封爾宜來者懷之迷者<md:KR4c0068_SBCK_044-3a>¶諭之老者視之幼
者撫之狂者遏之逆者絶之惟是六者爾¶其懋哉可鎮
州大都督成徳軍節度使深冀趙等州觀察處¶置等使
<pb:KR4c0068_WYG_044-4b>
　　　韓臯吏部尚書趙宗儒太常卿制¶
勅今天下官人之道或幾乎息矣禮樂之用又安能施
設於¶俗化哉是以選賢與能之柄或礙於胥徒冠婚䘮
祭之儀不¶行於卿士蠧理害教斯孰甚焉改而更張我
則未暇就為之¶制其在於選任素重之望以鎮之乎金
紫光禄大夫檢校尚¶書右僕射韓臯銀青光禄大夫守
吏部尚書趙宗儒等仕宦¶臺閣周環大僚或三四朝或
五十載新進趨風之士更至迭¶處於將相間而臯等精
<pb:KR4c0068_WYG_044-5a>
義不渝物務尤勁事朕小子猶吾祖¶宗肆予冲人庭實
彪炳夫銓鏡萬品不無勌勤簫韶九成頗¶延頥養更用
舊老以均勞逸至於官業非予敢知祗聽法儀<md:KR4c0068_SBCK_044-3b>¶庶用咨
禀換保傅之重仍端揆之榮唯恐不多無以優異臯¶可
檢校尚書右僕射兼吏部尚書宗儒可守太子少傅兼
太¶常卿事散官勲封如故¶
　　　趙宗儒可尚書左僕射制¶
勅銀青光禄大夫守太子少傅兼判太常卿事趙宗儒
<pb:KR4c0068_WYG_044-5b>
昔叔¶孫通徒以綿蕝草具之功遂獲封侯之賞况朕始
見天地初¶朝祖宗哀勵祗嚴不克是懼惟爾肇自清廟
逮于還宫贊𨗳¶法儀踰於四百俛伏趨數訖無尤違夫
何叔孫可用是比顧¶朕冲昩實賴老成不有甄陞孰明
勤藎奉常正秩左揆兼榮¶六樂九儀興替在此無忘朂
率以厚人倫可檢校尚書左僕¶射兼太常卿散官勲如
故¶
　　　授韓臯尚書左僕射制
<pb:KR4c0068_WYG_044-6a>
勅夫一邑之政而猶資老者之智用壯者之决况朝廷
之大<md:KR4c0068_SBCK_044-4a>¶得不以耆年重望居表正之地以儀刑百辟乎惟
爾金紫光¶禄大夫檢校尚書右僕射兼吏部尚書韓臯
始以直言事代¶宗皇帝司諫諍復以文章政術事德宗
皇帝為舍人中丞京¶兆尹在順宗憲宗時出領藩方入
備卿長逮於小子厯事五¶君勤亦至矣而又處權近之
位未嘗以恩幸自寵於一時當¶趣嚮之間終不以薄厚
見窺於衆目豈所謂徐公之行巳有¶常而詩人之風雨
<pb:KR4c0068_WYG_044-6b>
不改耶日者銓覈羣才兼榮揆務頗煩倫¶擬有異優崇
罷去職勞正名端揆俾絶積薪之歎且明尚齒¶之心凡
百庶僚無忘咨禀可守尚書左僕射餘如故¶
　　　授李絳檢校右僕射兼兵部尚書制¶
勅中大夫守御史大夫賜紫金魚袋李絳昔先皇帝誨
予小¶子曰堯時有神羊在廷屈軼指佞汝知之乎夫邪
正在人焉¶有異物朕有臣李絳猶漢臣之汲黯也我百
歳後爾其用之<md:KR4c0068_SBCK_044-4b>¶為神羊屈軼斯可矣予小子銘鏤丕訓
<pb:KR4c0068_WYG_044-7a>
夙夜求思是用致理¶之初付授邦憲且欲吾丞相以降
皆俾下之以示優¶遇朕亦嘗命安其步武無為屑屑之
儀而絳屢以疾辭不寧¶其職又焉敢以勞倦之故煩先
帝舊臣昔晉僕射何季𤣥病¶足求免猶命坐家視事張
子孺拜大司馬仍令兼録尚書則卧¶理不獨專於郡符
端右可以旁綏戎政由古道也爾其處議¶持平勉居喉
舌慎所觀聽為人司南可檢校尚書右僕射兼兵部¶尚
書散官勲封如故
<pb:KR4c0068_WYG_044-7b>
　
　
　
　
　
　
　
　元氏長慶集巻四十四
