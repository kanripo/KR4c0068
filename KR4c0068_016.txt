# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 16

<md:KR4c0068_SBCK_015-7b>¶<md:KR4c0068_SBCK_016-1a>¶
<pb:KR4c0068_WYG_016-1a>
欽定四庫全書
　元氏長慶集巻十六¶
　　　　　　　　　　　　　唐　元稹　撰
　　律詩¶
　　　杏園
¶
浩浩長安車馬塵狂風吹送毎年春門前本是虚空界
何事¶栽花誤世人¶
　　　菊花
<pb:KR4c0068_WYG_016-1b>
秋叢遶舎似陶家遍遶籬邊日漸斜不是花中偏愛菊
此花¶開盡更無花<md:KR4c0068_SBCK_016-2a>¶　　　酬哥舒大少府寄同年科第¶
前年科第偏年少未解知羞最愛狂九陌爭馳好鞍馬
八人¶同着綵衣裳(同年科第宏詞吕二炅王十一起㧞/萃白二十二居易平判李十一復禮)
(吕四頻哥舒大煩崔¶十八𤣥/亮逮不肖八人皆奉榮養)自言行樂朝朝是豈料浮
生漸漸忙頼得¶官閒且疎散到君花下憶諸郎¶
　　　幽棲
<pb:KR4c0068_WYG_016-2a>
野人自愛幽棲所近對長松逺是山盡日望雲心不繫
有時¶看月夜方閒壺中天地乾坤外夢裏身名旦暮間
遼海若思¶千歲鶴且留城市㑹飛還¶
　　　清都春霽寄胡三吳十一¶
蘂珠宫殿經微雨草樹無塵耀眼光白日當空天氣暖
好風¶飄樹柳陰凉蜂憐宿露攢芳久鷰得新泥拂戸忙
時節催年¶春不住武陵花謝憶諸郎<md:KR4c0068_SBCK_016-2b>¶　　　貞元二十年正月二十五日自洛之京二月三
<pb:KR4c0068_WYG_016-2b>
　　　日春社至華嶽寺憇竇師院曾未逾¶月又復徂
　　　東再謁竇師因題四韻而巳¶
山前古寺臨長道來徃淹留為愛山雙鷰營巢始西别
百花¶成子又東還暝驅羸馬頻看堠曉聽鳴雞欲度關
羞見竇師¶無外役竹窻依舊老身閒¶
　　　貞元二十年五月十四日夜宿天壇石幢側十
　　　五日得&KR0614;厔馬逢少府書知予¶逺上天壇因以
　　　長句見贈篇末仍云靈溪試為訪金丹因於壇
<pb:KR4c0068_WYG_016-3a>
　　　上還贈¶
野人性僻窮深僻芸署官閒不似官萬里洞中朝玉帝
(上有洞/周¶萬里)九光霞外宿天壇洪漣浩𣺌東溟曙白日低囘
上境寒因¶為南昌檢仙籍馬君家世奉還丹¶
　　　尋西明寺僧不在¶
春來日日到西林飛錫經行不可尋蓮池舊是無波水
莫逐¶狂風起浪心<md:KR4c0068_SBCK_016-3a>¶　　　與吳侍御春遊
<pb:KR4c0068_WYG_016-3b>
蒼龍闕下陪驄馬紫閣峯頭見白雲滿眼流光隨日度
今朝¶花落更紛紛¶
　　　晩春¶
晝靜簾疎鷰語頻雙雙鬭雀動階塵柴扉日暮隨風掩
落盡¶閒花不見人¶
　　　先醉¶
今日樽前敗飲名三杯未盡不能傾怪來花下長先醉
半是¶春風蕩酒情
<pb:KR4c0068_WYG_016-4a>
　　　獨醉¶
一樹芳菲也當(去/聲)春漫隨車馬擁行塵桃花解笑鶯能
語自醉¶自眠那藉人¶
　　　宿醉<md:KR4c0068_SBCK_016-3b>¶風引春心不自由等閒衝席飲多籌朝來始向花前覺
度却¶醒時一夜愁¶
　　　懼醉(答盧/子䝉)¶
聞道秋來怯夜寒不辭泥水為盃盤殷勤懼醉有深意
<pb:KR4c0068_WYG_016-4b>
愁到¶醒時燈火闌¶
　　　羡醉¶
綺陌高樓競醉眠共期顦顇不相憐也應自有尋春日
虚度¶而今正少年¶
　　　憶醉¶
自歎旅人行意速每嫌杯酒緩歸期今朝偏偶醒時别
淚落¶風前憶醉時¶
　　　病醉(戲作吳吟贈盧十九經濟/張三十四𢎞辛丈丘度)
<pb:KR4c0068_WYG_016-5a>
醉伴見儂因酒病道儂無酒不相窺那知下藥還沽底
人去<md:KR4c0068_SBCK_016-4a>¶人來剩一巵¶
　　　擬醉(與盧子䝉飲於竇晦之醉後賦詩共十九/首子䝉敘為别巻自此至狂醉皆是夕所)
　　　(賦/)¶
九月閒宵初向火一樽清酒始行盃憐君城外遙相憶
冐雨¶衝泥黑地來¶
　　　勸醉¶
竇家能釀銷愁酒但是愁人便與銷願我共君俱寂寞
<pb:KR4c0068_WYG_016-5b>
只應¶連夜復連朝¶
　　　任醉¶
本怕酒醒渾不飲因君相勸覺情來殷勤滿酌從聽醉
乍可¶欲醒還一盃¶
　　　同醉(吕子元庾及之杜歸/和同隱客泛韋氏池)¶
栢樹臺中推事人杏花壇上鍊形真心源一種閒如水
同醉¶櫻桃林下春<md:KR4c0068_SBCK_016-4b>¶　　　狂醉
<pb:KR4c0068_WYG_016-6a>
一自栢臺為御史二年辜負兩京春峴亭今日顚狂醉
舞引¶紅娘亂打人¶
　　　伴僧行¶
春來求事百無成因向愁中識道情花滿杏園千萬樹
㡬人¶能伴老僧行¶
　　　古寺¶
古寺春餘日半斜竹風蕭爽勝人家花時不到有花院
意在¶尋僧不在花
<pb:KR4c0068_WYG_016-6b>
　　　定僧¶
落魄閒行不着家徧尋春寺賞年華野僧偶向花前定
滿樹¶狂風滿樹花¶
　　　觀心處<md:KR4c0068_SBCK_016-5a>¶滿坐喧喧笑語頻獨憐方丈了無塵燈前便是觀心處
要似¶觀心有㡬人¶
　　　智度師二首¶
四十年前馬上飛功名藏盡擁禪衣石榴園下擒生處
<pb:KR4c0068_WYG_016-7a>
獨自¶閒行獨自歸¶
三䧟思明三突圍鐵衣抛盡納禪衣天津橋上無人識
閒凭¶欄杆望落暉¶
　　　西明寺牡丹¶
花向琉璃地上生光風炫轉紫雲英自從天女盤中見
直至¶今朝眼更明¶
　　　憶楊十二¶巨源
去時芍藥纔堪贈看却殘花巳度春只為情深偏愴别
<pb:KR4c0068_WYG_016-7b>
等閒¶相見莫相親<md:KR4c0068_SBCK_016-5b>¶　　　送復夢赴韋令幕¶
世上如今重檢身吾徒耽酒作狂人西曹舊事多持法
愼莫¶吐他丞相茵¶
　　　送劉太白(太白居/從善坊)¶
洛陽大底居人少從善坊西最寂寥想得劉君獨騎馬
古堤¶愁樹隔中橋¶
　　　奉誠園(馬司徒/舊宅)
<pb:KR4c0068_WYG_016-8a>
蕭相深誠奉至尊舊居求作奉誠園秋來古巷無人掃
樹滿¶空墻閉㦸門¶
　　　與太白同之東洛至櫟陽太白染疾駐行予九
　　　月¶二十五日至華嶽寺雪後望山¶
共作洛陽千里伴老劉因疾駐行軒今朝獨自山前立
雪滿¶三峯倚寺門<md:KR4c0068_SBCK_016-6a>¶　　　野狐泉柳林¶
去日野狐泉上柳紫牙初綻拂眉低秋來寥落驚風雨
<pb:KR4c0068_WYG_016-8b>
葉滿¶空林蹋作泥¶
　　　酬胡三慿人問牡丹¶
竊見胡三問牡丹為言依舊滿西欄花時何處偏相憶
寥落¶衰紅雨後看¶
　　　酬樂天秋興見贈本句云莫怪獨吟秋興苦比
　　　君¶校近二毛年¶
勸君休作悲秋賦白髮如星也任垂畢竟百年同是夢
長年¶何異少何為
<pb:KR4c0068_WYG_016-9a>
　
　
　
　
　
　
　
　
<pb:KR4c0068_WYG_016-9b>
　
　
　
　
　
　
　
　元氏長慶集巻十六
