# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:46.441343
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0156-016元氏長慶集-卷第十六.
<pb:KR4c0068_SBCK_016-1a>¶
元氏長慶集卷第十六¶
　　律詩¶
　　　　杏園　菊花¶
　　　　酬哥舒少府　幽棲¶
　　　　清都春霽　華嶽寺¶
　　　　天壇上境　㝷西明寺僧¶
　　　　春遊　晚春¶
　　　　先醉　獨醉¶
　　　　宿醉　懼醉¶
　　　　羡醉　憶醉¶
　　　　病醉　擬醉¶
　　　　勸醉　任醉¶
　　　　同醉　狂醉¶
<pb:KR4c0068_SBCK_016-1b>¶
　　　伴僧行　古寺¶
　　　定僧　觀心處¶
　　　智度師　牡丹¶
　　　憶楊十二　送復夢¶
　　　送劉太白　奉誠園¶
　　　華嶽寺望山　野狐泉柳林¶
　　　酬胡三問牡丹　酬樂天秋典¶
　　　　杏園(此後並校書/郎巳前詩)¶
浩浩長安車馬塵狂風吹送毎年春門前本是虚空界何事¶
栽花誤世人¶
　　　　菊花¶
秋叢遶舎似陶家遍遶籬邉日漸斜不是花中偏愛菊此花¶
開盡更無花¶
<pb:KR4c0068_SBCK_016-2a>¶
　　　　酬哥舒大少府&KR0009;同年科第¶
前年科第偏年少未解知羞最愛狂九陌爭馳好鞍馬八人¶
同㸔綵衣裳(同年科第宏詞吕二炅王十一起拔萃白二十/二居易平判李十一復禮吕四頻哥舒大煩崔)¶
(十八玄亮逮不肖/八人皆奉榮養)自言行樂朝朝是豈料浮生漸漸忙頼得¶
官閑且踈散到君花下憶諸郎¶
　　　　幽棲¶
野人自愛幽棲所近對長松逺是山盡日望雲心不繫有時¶
㸔月夜方閑壺中天地乾坤外夢&KR0187;身名旦暮間遼海&KR0002;思¶
千歲鶴且留城市㑹飛還¶
　　　　清都春霽&KR0009;胡三吳十一¶
蘂珠宫殿經微雨草𣗳無塵耀眼光白日當空天氣暖好風¶
飄𣗳柳隂凉&KR0597;憐宿露攅芳乆鷰得新泥拂戸忙時節催年¶
春不住武陵花謝憶諸郎¶
<pb:KR4c0068_SBCK_016-2b>¶
　　　　華嶽寺(貞元二十年正月二十五日自洛之京二/月三日春社至華嶽寺憇竇師院曾未逾)¶
(月又復徂東再謁竇/師因題四韻而巳)¶
山前古寺臨長道來徃淹留爲愛山𩀱鷰營巢始西别百花¶
成子又東還暝驅羸馬頻㸔堠暁聽鳴鷄欲度關羞見竇師¶
無外役竹窓依&KR0199;老身閑¶
　　　　天壇上境(貞元二十年五月十四日夜宿天壇石/幢側十五日得&KR0614;厔馬逢少府書知予)¶
(逺上天壇因以長句見贈篇末仍云/靈溪試爲訪金丹因於壇上還贈)¶
野人性僻窮深僻芸署官閑不似官萬里洞中朝玉帝(上有/洞周)¶
(萬/里)九光霞外宿天壇洪漣浩渺東溟曙白日低囘上境寒因¶
爲南昌檢仙籍馬君家世奉還丹¶
　　　　尋西明寺僧不在¶
春來日日到西林飛錫經行不可尋蓮池&KR0199;是無波水莫逐¶
狂風起浪心¶
<pb:KR4c0068_SBCK_016-3a>¶
　　　　與吳侍御春游¶
蒼龍闕下陪騘馬紫閣峯頭見白雲滿眼流光隨日度今朝¶
花落更紛紛¶
　　　　晚春¶
晝靜簷踈鷰語頻𩀱𩀱𨷖雀動堦塵柴扉日暮隨風掩落盡¶
閑花不見人¶
　　　　先醉¶
今日樽前敗飲名三杯未盡不能傾怪來花下長先醉半是¶
春風蕩酒情¶
　　　　獨醉¶
一𣗳芳菲也當春漫隨車馬擁行塵桃花解𥬇鸎能語自醉¶
自眠那藉人¶
　　　　宿醉¶
<pb:KR4c0068_SBCK_016-3b>¶
風引春心不自由等閑衝席飲多籌朝來始向花前覺度&KR0077;¶
醒時一夜愁¶
　　　　懼醉(荅盧/子蒙)¶
聞道秋來怯夜寒不辭泥水爲杯盤殷勤懼醉有深意愁到¶
醒時燈火闌¶
　　　　羡醉¶
綺陌高樓競醉眠共期顦顇不相憐也應自有㝷春日虚度¶
而今正少年¶
　　　　憶醉¶
自歎旅人行意速毎嫌杯酒緩歸期今朝偏偶醒時别淚落¶
風前憶醉時¶
　　　　病醉(戯作吳吟贈盧十九經濟/張三十四弘辛丈丘度)¶
醉伴見儂因酒病道儂無酒不相窺那知下藥還沽底人去¶
<pb:KR4c0068_SBCK_016-4a>¶
人來剰一巵¶
　　　　擬醉(與盧子蒙飲於竇晦之醉後賦詩共十九首/子蒙叙爲别卷自此至狂醉皆是夕所賦)¶
九月閑宵&KR0004;向火一樽清酒始行盃憐君城外遥相憶冐雨¶
衝泥黒地來¶
　　　　勸醉¶
竇家能釀銷愁酒但是愁人便與銷願我共君俱寂寞只&KR0063;¶
連夜復連朝¶
　　　　任醉¶
本怕酒醒渾不飲因君相勸覺情來殷勤滿酌從聽醉乍可¶
欲醒還一盃¶
　　　　同醉(吕子元&KR0067;及之杜歸/和同隱客泛韋氏池)¶
柏𣗳臺中推事人杏花壇上鍊真形心源一種閑如水同醉¶
櫻桃林下春¶
<pb:KR4c0068_SBCK_016-4b>¶
　　　　狂醉¶
一自柏臺爲御史二年辜&KR0018;兩京春峴亭今日㒹狂醉舞引¶
紅娘亂打人¶
　　　　伴僧行¶
春來求事百無成因向愁中識道情花滿杏園千萬𣗳幾人¶
能伴老僧行¶
　　　　古寺¶
古寺春餘日半斜竹風蕭爽勝人家花時不到有花院意在¶
㝷僧不在花¶
　　　　定僧¶
落魄閑行不着家徧㝷春寺賞年華野僧偶向花前定滿𣗳¶
狂風滿𣗳花¶
　　　　觀心處¶
<pb:KR4c0068_SBCK_016-5a>¶
滿坐喧喧𥬇語頻獨憐方丈了無塵燈前便是觀心處要似¶
觀心有幾人¶
　　　　智度師二首¶
四十年前馬上飛功名藏盡擁禪衣石榴園下擒生處獨自¶
閑行獨自歸¶
三䧟思明三突圍鐡衣抛盡納禪衣天津橋上無人識閑凭¶
欄竿望落暉¶
　　　　西明寺牡丹¶
花向琉璃地上生光風炫轉紫雲英自從天女盤中見&KR0033;至¶
今朝眼更明¶
　　　　憶楊十二¶
去時芍藥纔堪贈㸔&KR0077;殘花巳度春只爲情深偏愴别等閑¶
相見莫相親¶
<pb:KR4c0068_SBCK_016-5b>¶
　　　　送復夢赴韋令幕¶
世上如今重檢身吾徒耽酒作狂人西曹&KR0199;事多持法慎莫¶
吐佗丞相茵¶
　　　　送劉太白(太白居/從善坊)¶
洛陽大底居人少從善坊西最寂寥想得劉君獨&KR0016;馬古提¶
愁𣗳隔中橋¶
　　　　奉誠園(馬司徒/舊宅)¶
蕭相深誠奉至尊&KR0199;居求作奉誠園秋來古巷無人掃𣗳滿¶
空墻閉㦸門¶
　　　　與太白同之東洛至櫟陽太白染疾駐行予九月¶
　　　　二十五日至華嶽寺雪後望山¶
共作洛陽千里伴老劉因疾駐行軒今朝獨自山前立雪滿¶
三峯𠋣寺門¶
<pb:KR4c0068_SBCK_016-6a>¶
　　　　野狐泉柳林¶
去日野狐泉上柳紫牙&KR0004;綻拂眉低秋來寥落驚風雨葉滿¶
空林踏作泥¶
　　　　酬胡三慿人問牡丹¶
竊見胡三問牡丹爲言依&KR0199;滿西欄花時何處偏相憶寥落¶
衰紅雨後㸔¶
　　　　酬樂天秋興見贈本句云莫怪獨吟秋興苦比君¶
　　　　校近二毛年¶
勸君休作悲秋賦白髪如星也任垂畢竟百年同是夢長年¶
何異少何爲¶
元氏長慶集卷第十六¶
<pb:KR4c0068_SBCK_016-6b>¶
