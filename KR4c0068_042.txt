# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 42

¶
<md:KR4c0068_SBCK_042-1a>¶
<pb:KR4c0068_WYG_042-1a>
欽定四庫全書
　元氏長慶集巻

四十二¶
　　　　　　　　　　　　　唐　元稹　撰
　　制誥¶
　　　授王播中書侍郎同平章事使職如故制¶(時長/慶元)
　　　(年十/月)¶
門下昔蕭何用新造之漢而能調發子弟完補敗亡使
關東¶糧饋不絶者以其盡得秦之圖籍而周知其衆寡
<pb:KR4c0068_WYG_042-1b>
也我國家¶乘十一聖之區寓提億兆人之生齒而曰不
能足食足兵朕¶甚懵焉得非調陰陽撫夷夏者不欲侵
貨泉之任而主㑹計¶校盈虛者不得參邦國之重乎子
將兼之允在能者諸道鹽<md:KR4c0068_SBCK_042-1b>¶鐵轉運等使太中大夫守刑
部尚書王播在徳宗時以對詔¶入仕踐更臺閣由御史
中丞大京兆尹掌縣官鹽鐵為春官¶尚書(討淮西時播/以給軍興有)
(功超拜禮/部尚書)乃長巴髳以控蠻蜑(播由劍南西川/節度使徴還)盡稱厥
職達于予聞洎詔徴還便¶殿與語得所未得聞所未聞
<pb:KR4c0068_WYG_042-2a>
昭然發矇幾至前席重委操剸¶(音轉又平/去二聲)鋩刃益精(播/還)
(自西川復/掌鹽鐵)國有羡財而人不加賦東師在野物力蕭然
不有¶主張孰能戡濟是用命爾作相仍以舊務因之爾
其西備戎¶𦍑東定燕冀内實九府外豐萬人百度羣倫
罔不在爾於戲¶典謨訓誥行之具存邪正是非知之孔
易予唯以不敏不明¶兹故用爾為股肱耳目又安能一
二戒誨垂之空言爾其自¶勵于爾心無令觀聽者論爾
於鄉校可依前件
<pb:KR4c0068_WYG_042-2b>
　　　加裴度幽鎮兩道招撫使制¶(長慶元年七月朱/克融反于幽王廷)
　　　(湊反于鎮命/度招撫之)
門下夫以區區秦伯而猶念晉國曰其君是惡其人何
罪况¶朕均養億兆為之君親燕人冀人皆吾乳哺而育
之安忍以<md:KR4c0068_SBCK_042-2a>¶豺狼驅脅之故絶其飛走盡致網羅止行犯
命之誅是用開¶其一面河東節度觀察處置等使金紫
光禄大夫守司空兼¶門下侍郎同中書門下平章事太
原尹北都留守上柱國晉¶國公食邑三千户裴度昔者
<pb:KR4c0068_WYG_042-3a>
區域之中蜂蟻巢聚蔡有逆孽¶齊有狡童厥初圖征疑
議滿野不懼不惑挺然披攘(度請自/徃督戰)苟無司¶南允罔能
濟佑我憲考為唐神宗實惟股肱運用忠力肆朕¶小子
蒙受景靈冀服於前燕平於後而撫御失理盤牙復生¶
求思弭寧中夜有得國有元老夫何患焉用是亟宣懇
惻之¶誠就加招撫之命於戲頃者師道元濟乗累代襲
授之資藉¶山東結連之勢以丞相布畫於千里之外使
諸將持重於四¶封之中而猶劉悟裂虵豕之軀(悟斬/師道)李
<pb:KR4c0068_WYG_042-3b>
祐潰鯨鯢之腹(祐謀/元濟)葢逆順之¶情異而忠孝之道明也
况幽鎮無名暴狂以丞相進觀其宜¶以諸將齊奮其力
斧鑕之刑坐迫椒蘭之氣外薰誰不自愛<md:KR4c0068_SBCK_042-2b>¶其生焉能與
亂同死度宜開懷緩帶以待其歸可依前守司¶空兼門
下侍郎同中書門下平章事河東節度使充幽鎮兩¶道
招撫使餘如故¶
　　　加裴度鎮州四面招討使制¶(時長慶元/年十月)
門下傳云死者不復生刑者不復屬是以先王斬一支
<pb:KR4c0068_WYG_042-4a>
指殺¶一犬彘莫不伏念隱悼至於旬時决而行者葢不
得已也予¶於鎮人亦然伏念俟其悛革詎止旬時(七月/招撫)
(十月招討/幾三月矣)前命相臣招懷撫諭¶矜其詿誤示以生門期
於盡脱網羅豈欲驅之陷穽而豺狼¶當道荆棘牽衣雖
欲歸之於仁厥路無由而至况王師壓境¶義勇争先朕
每抑其鋒鋩未忍覆其巢穴是猶愛稂莠而傷¶稼穡養
癰疽以潰肌膚獨懷兒女之仁慮失祖宗之典今上¶台
居鎮算畫無遺操晉陽之利兵驅屈産之良馬舉河東
<pb:KR4c0068_WYG_042-4b>
義¶成之衆合滄景澤潞之師當元翼授命之初(時牛元/翼初為)
(成德/節度)乗田布雪寃之<md:KR4c0068_SBCK_042-3a>¶忿(時起復田布為魏博/節度使以討廷凑)舉毛拾芥
其易可知兼用恩威尚存招致宜令河東節度¶使裴度
充鎮州四面招討使於戲以一城之卒敵天下之師¶徇
猖蹶之徒抗君父之命吾哀爾輩死實無名苟能自新
亦¶冀容汝主者施行¶
　　　授劉總守司徒兼侍中天平軍節度使制¶
門下百谷所以朝巨海海不疑其貳於我也五嶽所以
<pb:KR4c0068_WYG_042-5a>
鎮厚¶地地不畏其軋於已也故山澤之氣上騰天應之
則為雲為¶雨台輔之精下降君得之則稱帝稱皇是以
採羣疑者終不¶能成大功推至信者必有以來大順况
朕志先定臣誠素通¶偃七十年之干戈垂千萬代之竹
帛非我獨斷安能遽行某¶官某生知禮樂神授機符移
孝資忠本仁祖義學弄之始畫¶地而壁壘勢成言兵之
時聚米而山川形具象賢秉哲脱俗¶遺榮慕清浄以為
宗㑹富貴之來逼自居劇鎮亟立殊勲(屢敗承/宗兵)威<md:KR4c0068_SBCK_042-3b>¶定兩
<pb:KR4c0068_WYG_042-5b>
藩(成德/昭義)化行八郡(盧龍/諸州)日者除凶淮甸(平齊/蔡)易帥常山
(以𢎞正/代承元)張吾掎角之雄¶賴爾股肱之力加以深衷早達
宻款屢聞(總自憲宗十三年/已上疏願奉朝請)求奉浮圖之真願¶棄全燕
之重誠嘉素尚難遂過中縱妻子之可捐豈君父之¶能
捨朕惟鄒魯之地鄆實居多俗尚師儒人推朴厚施之
美¶化豈無衆善之因革其非心寧失大雄之㫖是用正
名台座¶重委藩方爾其張我四維敷我五教握龍節以
率下露蟬冕¶以行春宜體䕫龍之令圖勿徇巢田之獨
<pb:KR4c0068_WYG_042-6a>
行可守司徒兼侍¶中使持節鄆州諸軍事守鄆州刺史
充天平軍節度鄆曹濮¶等州觀察處置等使散官勲封
如故主者施行¶
　　　許劉總出家制¶
門下朕聞西方有金仙子自著書云昔我於無量刼中
捨國¶城妻子以求法要朕嘗聞其語未見其人安知股
肱之間目¶驗兹事脱身羈網誠樂所從捨我縶維能無
永歎遂其髙尚<md:KR4c0068_SBCK_042-4a>¶良用憮然具官劉總五嶽孕靈三台降
<pb:KR4c0068_WYG_042-6b>
瑞位兼將相代襲勲¶庸視軒冕若浮雲棄妻孥猶脱屣
屢陳章表懇願捨家勉喻¶再三終然不奪朕又移之重
鎮(天平/軍)寵以上公莫顧中人之情遂¶超開士之跡於戲
張良却粒尚想髙蹤范蠡登舟空瞻遺象¶功留鼎鼐誓
著山河長存魚水之歡勿忘香火之願宜賜法¶號大覺
仍賜僧臘五十夏主者施行¶
　　　加烏重𦙍檢校司徒制¶
門下古之命將莫不登諸齋壇告於郊廟分其閫限推
<pb:KR4c0068_WYG_042-7a>
其車¶轂非所以寵異崇大而姑息之葢先王之懋典授
之專柄然¶後遷延者必罪選懦者必懲式所以使恩威
並流而人人無¶辭於賞罰也横海軍節度滄德棣等州
觀察處置等使銀青¶光禄大夫檢校司空使持節滄州
諸軍事兼滄州刺史御史¶大夫上柱國邠國公食邑三
千户烏重𦙍嘗以懷汝之師南<md:KR4c0068_SBCK_042-4b>¶伐叛蔡(帝伐淮西重𦙍/以河陽節度使)
(討賦帝割汝州隷其軍/大小百戰三年賊平)博大持重不要竒勝不用鉄鉞
不嚴刁斗舉必示信¶戰必尅期冦讐知其仁士卒懷其
<pb:KR4c0068_WYG_042-7b>
惠梟獍就執第其勲庸雖¶坐樹不言而圖功甚大先皇
帝分命水土換其旌旄俾亷於¶滄以長横海幽鎮既亂
人心或揺師衆無譁而湯池自固者¶重𦙍葢有之矣而
又明於斥侯善揣敵情動静以聞(建言河朔屢拒朝命/者以刺史失權鎮將)
(大重/云云)兹實賴¶汝是用升其秩序以大威聲進位上公式
光戎律此所以慰¶薦爾之忠力也爾其勉之於戲甘之
誓曰用命賞於祖不用¶命戮於社朕奉祖宗而守社稷
也其能私賞罰於天下乎賞¶既不俟於成功罰固難期
<pb:KR4c0068_WYG_042-8a>
於後効矣若驚之寵無忘戒之可¶檢校司徒依前充横
海軍節度使¶
　
　
　
　
　
　
<pb:KR4c0068_WYG_042-8b>
　
　
　
　
　
　
　
　元氏長慶集巻四十二
