# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 33

¶
<md:KR4c0068_SBCK_033-1a>¶
<pb:KR4c0068_WYG_033-1a>
欽定四庫全書
　元氏長慶集巻三十三¶
　　　　　　　　　　　　　唐　元稹　撰
　　表
¶
　　　論追制表¶
臣聞令之必行於下者信也令苟不信患莫大焉今陛
下初¶臨㝢内務切黎元至於牧守字人之官所宜詳擇
苟未得人¶不當虛授苟或任使不可屢遷臣竊見近除
<pb:KR4c0068_WYG_033-1b>
寧州刺史論傪¶䖍州刺史髙𢎞本通州刺史豆盧靖曽
不涉旬並已追制又¶以杜兼為蘓州刺史行未半途復
改郎署臣不知誰請於陛¶下而授之誰請於陛下而追
之追之是則授之非授之是則¶追之非以非為是者罰
必加然後人不敢輕其舉以是為非<md:KR4c0068_SBCK_033-1b>¶者罪必及然後下
不敢用其私此先王所以不令而人從不¶言而人信豈
異事哉率是道也今陛下如綸之令朝降反汗¶之詔夕
施紛紛紜紜無所歸咎臣竊恐陛下之令未能取信¶於
<pb:KR4c0068_WYG_033-2a>
朝廷而况於取信天下乎臣伏願陛下徴舉者之詞察
追¶者之請若舉者之詞直則請而追之者不得無過若
追之者¶理勝則舉而授之者不得無辜賞罰是非所宜
明當况陛下¶肇臨黎庶教化惟新誥令之間四方所仰
小有得失天下必¶聞臣實庸愚謬居諫列職當言責不
敢偷安苟有所裨萬死¶無恨無任愚迫懇欵之至¶
　　　論諫職表¶
臣聞先王之制禄也居其位而不行其職者誅是以上
<pb:KR4c0068_WYG_033-2b>
無虛¶授下不隱情臣竊觀今之備位素餐不行其職者
莫過於臣¶輩臣聞太宗文皇帝時王珪魏徴為諫官文
皇雖宴游寢食<md:KR4c0068_SBCK_033-2a>¶之間王魏實在其所用至於文皇發一
言則王魏善之而後¶出舉一事則王魏慮之而後行以
文皇之明合王魏之智是¶以舉無遺事言有典常文皇
猶以為視聽之未廣也因命三¶品已上入議軍國大政
必遣諫官一員隨入以參驗之當是¶之時司股肱耳目
之任者有君臣之義焉有父子之恩焉有¶朋友之歡焉
<pb:KR4c0068_WYG_033-3a>
是以否無不替可無不行不四三年而天下大¶理蠻夷
君長帶刀入侍者不可勝計豈干戈征伐之所致乎¶葢
擁蔽之患銷而幽逺之情達也若此然後可以稱天子
之¶諍臣矣近之司諫諍者則不然大不得備召見次不
得參時¶政排行就列纍纍而已且臣聞之諫官之職曰
左右前後拾¶遺補闕大則廷議小則上封近年已來正
衙不奏事庶官罷¶廵對若此則不見遺闕補拾何階不
得敷陳廷議安設其所¶謂舉諫職者唯獨誥令有不便
<pb:KR4c0068_WYG_033-3b>
除授有不當則奏一封執一<md:KR4c0068_SBCK_033-2b>¶見而已以臣思之君臣之
際論列是非諷諭於未形籌畫於¶至宻尚不能囘至尊
之盛意備讒慝之巧言而况於既行之¶誥令已命之除
授然後奏一對執一見思欲收絲綸之詔廻¶日月之光
信無裨於萬一矣至使凡今之人以上封進計為¶妄動
拾遺補闕為冗員以此稱供奉官與王珪魏徴為等列¶
臣雖至愚能不自媿且陛下若以為臣等無所裨補不
足參¶侍從固不當假以名器立之於朝苟以為務廣聰
<pb:KR4c0068_WYG_033-4a>
明稍關理¶道又不當屏棄疎賤之使至於此伏願陛下
許臣於延英侯¶對召臣一見賜以温顔使臣得盡愚懇
之誠備陳諫官之職¶苟或言有可採得裨陛下萬分之
一是臣千載之一時也如¶或言不諸理塵黷聖聰則臣
自寘刑書以謝謬官之罪亦臣¶之所以甘心也無任懇
欵發憤効職忘軀之至謹詣東上閤¶門奉表以聞<md:KR4c0068_SBCK_033-3a>¶　　　論討賊表¶
臣伏見賊闢有不庭之罪陛下尚覆露以待之此誠陛
<pb:KR4c0068_WYG_033-4b>
下罪¶已泣辜之仁也微臣何足以識之哉然臣聞之天
之所以為¶天者以其能化物也物之性不一故天之道
有和煦震曜之¶異焉始其生也動之以幽伏被之以春
陽扇之以仁風潤之¶以膏雨則百果草木之柔者順者
油然而生矣及夫勾曲角¶觡堅本頑心凝者滯者幽者
蟄者扇之以和煦而不出潤之¶以膏雨而不滋則必迅
之以雷霆曜之以威赫然後頑滯之¶心改幽蟄之氣宣
豈天之道仁於彼而厲於此乎化與不化¶之異也是以
<pb:KR4c0068_WYG_033-5a>
蚩尤之亂作黄帝鑄五兵以殺絶之共工之行¶惡虞舜
揭五刑以放死之豈不欲夢華胥舞干羽而躋之於¶仁
夀哉葢不可化也及夫舞干而適至因壘而來歸此又
物¶之可化者也豈黄帝虞舜文王之德有優劣哉葢蚩
尤共工<md:KR4c0068_SBCK_033-3b>¶苗人崇人罪有深淺也今陛下法天之德與物
為春凡在生¶成孰不柔茂而蕞爾微醜天將棄之寘蟊
賊於其心假螻蟻¶以為聚忠臣孝子思得食其肉而快
其心久矣陛下猶聳之¶以名爵導之以訓誥崇之以寵
<pb:KR4c0068_WYG_033-5b>
章而不至假之以旄鉞而益¶驕戕賊我忠貞損汚我仁
義人人不勝其憤有司不忍其威¶是以違陛下匿瑕含
垢之仁順皇天震曜殺戮之用此誠天¶下人人快憤激
忠之日也陛下猶思因壘以降之舞干以化¶之善則善
矣其如天下之憤何其如天下之憤何臣願陛下¶可有
司之奏法皇天之威與公卿大臣議斬叛弔人之師以¶
快天下人人之憤實天下幸甚微臣無任懇悃嫉惡之
至
<pb:KR4c0068_WYG_033-6a>
　　　論西戎表¶
蒙恩顧問竊見陛下患戎之意深矣自貞元以來國家
所以¶甘億兆之費於塞下葢以犬戎有侵軼之患而邊
人思守禦<md:KR4c0068_SBCK_033-4a>¶之利也然而河湟之地日削田萊之業日空
塞下之人日亡¶戎狄之心日熾若此非他不得備之之
術也且臣聞之君之¶命帥帥之命將將之使卒猶心之
使臂臂之使指然後敵可¶擒而軍可制也今之屯戍者
則不然衆其城堡異其師長獲¶一馬則圖功虜一戎則
<pb:KR4c0068_WYG_033-6b>
告捷至於屠縣道掠萬人則曰力弱¶不足以應敵援寡
不足以摧凶苟謹閒繕完不失其守者則¶朝廷議賞之
不給又孰肯摧鋒刃冐殊死而出入於夷虜哉¶此又非
他衆分力散而責師之刑無所加也而又加之以為¶農
者不教戰屯聚者不兼農冦至則卒伍被甲而乗城野
人¶空拳以應敵此又耕戰之術不修而屯聚之方太逸
也今夫¶邠岐汧隴之地皆后稷公劉之所理也土宜植
物人務稼穯¶陛下誠能使本道節制廣於荒隙大建屯
<pb:KR4c0068_WYG_033-7a>
田塞下諸軍除使¶令守防之外一切出之於野限人名
田復其租入然後因其<md:KR4c0068_SBCK_033-4b>¶阡陌制之閭井因其卒伍樹之
師長固其塍塹以備不虞犬¶戎適至則有連阡接畛之
兵戎騎纔歸則復耰鋤穫耨之事¶若此則曩時之聚食
者盡歸之於服勤之農矣前此之繫虜¶者盡化為守禦
之兵矣三五年間塞下有相因之粟邊人無¶侵軼之虞
陛下又董之以良帥威之以必刑則彼𤨏𤨏之戎¶陛下
將署其君長征其牛羊奴虜以擒之可也螻蟻以攘之
<pb:KR4c0068_WYG_033-7b>
可也又何必詢王恢使蘇武用鼂錯訪婁敬而後復河
湟稱¶即敘哉此備戎之大略也方今猶有急於此者臣
敢冐眜殊¶死而言之臣聞善弈棋者將劫其棋必固其
羸是以敵可殺¶而地不危今庸蜀有犬吠之驚南蠻絶
貢誠之路陛下又輟¶邊將以統問罪之師脱或蜂蠆相
完尚稽天討兵連不解綿¶夏涉秋則犬戎乗舋啟心之
日也陛下其圖之臣無任墾欵¶憂邊之至<md:KR4c0068_SBCK_033-5a>¶　　　同州刺史謝上表
<pb:KR4c0068_WYG_033-8a>
臣罪重責輕憂惶失據慮為臺府迫逐不敢徘徊闕庭
便自¶朝堂匍匐進發謹以今月九日到州上訖臣某辜
負聖朝辱¶累恩奨便合自求死所豈宜尚忝官榮誠恐
誠慙死罪死罪¶臣八歳喪父家貧無業母兄乞丏以供
資養衣不布體食不¶充腸幼學之年不蒙師訓因感隣
里兒稚有父兄為開學校¶涕咽發憤願知詩書慈母哀
臣親為教授年十有五得明經¶出身自是苦心為文夙
夜强學年二十四登乙科授校書郎¶年二十八蒙制舉
<pb:KR4c0068_WYG_033-8b>
首選授左拾遺始自為學至於升朝無朋¶友為臣吹噓
無親黨為臣援庇莫非苦已實不因人獨立成¶性遂無
交結任拾遺日屢陳時政蒙先皇帝召問延英旋為¶宰
相所憎貶臣河南縣尉及為監察御史又不敢規避專
心¶糾繩復為宰相怒臣不庇親黨因以他事貶臣江陵
判司廢<md:KR4c0068_SBCK_033-5b>¶棄十年分死溝瀆元和十四年憲宗皇帝開釋
有罪始授臣¶膳部員外郎與臣同省署者多是臣初登
朝時舉人任卿相¶者半是臣同諫院時遺闕愚臣既不
<pb:KR4c0068_WYG_033-9a>
能低心曲就輩流亦以¶望風怒臣不料陛下天聽過卑
知臣薄藝朱書授臣制誥延¶英召臣賜緋宰相惡臣不
出其門由是百計侵毁陛下察臣¶無罪寵奨逾深召臣
面授舍人遣充承㫖學士金章紫服光¶飾陋軀生人之
榮臣亦至矣然臣益遭誹謗日夜憂危唯陛¶下聖鑒照
臨彌加保任竟排羣議擢備台司臣忝有肺肝豈¶並尋
常宰相况當行營退散之後牛元翼未出之間每聞陛¶
下軫念之言微臣恨不身先士卒所以問計策遣于友
<pb:KR4c0068_WYG_033-9b>
明等¶救解深州葢欲上副聖情豈是别懷他意不料姦
人疑臣殺¶害裴度妄有告論塵黷聖聰愧羞天地臣本
待辨明亦了便¶擬殺身謝責豈料聖慈尚在薄貶同州
雖違咫尺之顔不逺<md:KR4c0068_SBCK_033-6a>¶郊畿之境伏料必是宸衷獨斷乞
臣此官若遣他人商量乍¶可與臣逺處藩鎮豈肯遣臣
俯近闕庭臣所恨今月三日尚¶蒙召對延英此時不觧
泣血仰辭天顔便至今日竄逐臣自¶離京國目斷䰟銷
每至五更朝謁之時臣實制淚不得若餘¶生未死他時
<pb:KR4c0068_WYG_033-10a>
萬一歸還不敢更望得見天顔但得再聞天城¶鐘鼓之
音臣雖黄土覆面無恨九原臣某無任自恨自慙攀¶戀
聖慈之至然臣一日未死亦合有所陳論或聞黨項小
有¶動揺臣今謹具手疏陳奏伏望恕臣死罪特留聖覽
臣此表¶并臣手疏並請留中不出(手疏今在/論邊事巻)謹遣某官
某乙奉表謝¶罪以聞¶
　　　賀汴州誅李岕表¶
臣某言伏見逆賊李岕已就誅夷韓充入汴州訖一方
<pb:KR4c0068_WYG_033-10b>
既定¶率土無虞凡在臣僚實增欣抃臣某(中賀/)伏以汴
州抱吳楚<md:KR4c0068_SBCK_033-6b>¶之津梁據咽喉之要地將驕卒悍易動難安
急攻則越逸是¶憂緩取則遷延易變自非陛下盡排羣
議獨斷宸衷外委將¶臣内敷睿算風行號令天助機謀
則何以斬此鯨鯢破兹梟¶獍臣摧凶志切受國恩深仰
荷威靈倍萬常品限以符守不¶敢稱慶闕庭無任踴躍
屏營之至¶
　元氏長慶集巻三十三
