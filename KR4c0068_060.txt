# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:35
#+PROPERTY: JUAN 60

<md:KR4c0068_SBCK_059-5b>¶<md:KR4c0068_SBCK_060-1a>¶
<pb:KR4c0068_WYG_060-1a>
欽定四庫全書
　元氏長慶集巻六十¶
　　　　　　　　　　　　　唐　元稹　撰
　　祭文
¶
　　　祭淮瀆文¶
維元和九年歲次甲午十二月朔甲辰某日辰使謹遣
某用¶少牢醴酒之奠昭禱于淮瀆長源公之靈浩浩靈
源滔滔不¶息流謙順處潤下表徳清輝可鑑浮穢不匿
<pb:KR4c0068_WYG_060-1b>
月映澄鮮霞明¶煥赩經界區夏左右萬國百川委輸萬
靈受職越海貢誠載¶舟竭力明哲用興凶戾潛殛𣺌爾
吳頑蔑然蟊賊鴟張蔡郊¶蟻聚淮側喪父禮虧干君志
愎天子命我滌除妖慝卒乘¶桓桓戈鋋嶷嶷電淬爪牙
雷憤胸臆王心示懷士剪猶抑柔叛<md:KR4c0068_SBCK_060-1b>¶布衷取順捨逆咨
爾有神逮爾有極彼暴我仁彼枉我直歸¶我者昌倍我
者闢不斬祠祀不湮溝洫不殄渠魁不虐畏逼¶不進梯
衝不耀矛㦸火滅燎原人歸夀域然後潔神牛羊奉¶神
<pb:KR4c0068_WYG_060-2a>
黍稷告神有成謂神不惑尚饗¶
　　　祭翰林白學士太夫人文¶
維元和六年七月某日文林郎守江陵府士曹參軍元
稹謹¶遣弟某姪男祇酌捧饌敢昭告于白氏太夫人之
靈嗚呼分¶同伯仲古則拜親既陪長㓜之列遂生骨肉
之恩禮由情展¶情以義殷情至則爾豈獨古人况稹早
歲而孤資性疎愚¶既不得為逹識者所顧亦不願與順
俗者同趨行過二十塊然¶無徒及太夫人令子藝成學
<pb:KR4c0068_WYG_060-2b>
茂徳馨一舉而搴芳蘭署再舉¶而振藻彤庭愚亦乘喧
濫吹謬列莖英跡由情合言以心誠¶逺定死生之契期
於日月可盟誼同金石愛等弟兄每均捧<md:KR4c0068_SBCK_060-2a>¶檄之禄迭慶
循陔之榮用至於二門之童孺莫不逹廣孝之¶深情逮
稹謫居東洛泣血西歸無天可告無地可依喘息¶將盡
心魂已飛太夫人推濟壑之念憫絶漿之遲問訊殘疾
告¶諭禮儀减㫖甘之直續鹽酪之資寒溫必服藥餌必
時雖白¶日屢化而深仁不衰天乎是感人乎詎知不幸
<pb:KR4c0068_WYG_060-3a>
餘生苟活重¶戴冠纓再展升堂之拜旋為去國之行嗟
澤畔之云幾奄天¶禍之無名朋友訃告慰問縱横猶恍
恍而期悞忽浪浪而淚¶盈處衆憫黙入門屛營移疾於
趨府之辰孰知潛慟視惟㓜¶女在側無處言情行吟倚
歎夢哭魂驚往往不寐晨鐘坐聽¶豈由禮而當爾蓋感
深之所縈嗚呼仁之莫報哀不得申¶緬太夫人以猶在
感今古之同塵嗚呼哀哉太夫人族茂¶簮纓仁深聖善
勵諸子以學故大被擇隣示諸子以正故寸葱方¶判保
<pb:KR4c0068_WYG_060-3b>
參不疑戒軻非淺仲則金鑾之英季則蓬山之選豈<md:KR4c0068_SBCK_060-2b>¶非
因地而徳所貴飭躬而顯何昊天之不弔罔終惠於哲
人既¶生賢與種徳何顦顇之相因見聚螢而肄業知織
縷之嘗勤¶猶將期於萬石曾不待夫重茵嗚呼哀哉誰
非顧復我實¶酸辛疾有萌漸禍無因縁哀感行路况乃
令子之交親雖千詞¶之稠曡終萬恨之莫陳嗚呼哀哉
伏惟尚饗¶
　　　祭禮部庾侍郎太夫人文
<pb:KR4c0068_WYG_060-4a>
外孫女甥朝議郎守尚書祠部郎中知制誥元稹謹以
清酌¶嘉蔬之奠敢昭告于庾氏太夫人扶風郡太君韋
氏之靈赫¶赫韋門祁祁騫騫南山峻峙洛澤清源公卿
委累賢彦騈繁¶金玉不耗芝蘭有根厥生孟母徳盛教
尊訓下以順睦族以¶姻猶子猶女惟弟惟昆至者處者
終無間言他族之長豈無¶豐温自我均養人用不怨佛
氏有云世火焚燔慧劒斷網摩¶尼照惛淑心獨得深入
妙門嗚呼良人早世素業空存<md:KR4c0068_SBCK_060-3a>¶教侃以義為軻避喧教
<pb:KR4c0068_WYG_060-4b>
自髫齔成于冠婚鬱為重器瑚璉璵璠南¶北臺省東西
掖垣更踐迭處以慰朝昏孝女視膳令婦執筓¶封燔茅
社抱弄荃蓀陔蘭始茂隙駟俄奔神不可憑天何足¶論
嗚呼哀哉白日入地畫翣羅軒燭燎宵燼銘旌曉翻望
望¶踰閾遲遲改轅佳城故兆風樹秋原哀子泣血行人
斷魂稹¶也㓜婦時惟外孫令姓異縣謫任遐藩升堂不
及執紖空敦¶伏讀哀誄跪薦芳罇辭訣有禮悽愴無垠
嗚呼哀哉尚饗
<pb:KR4c0068_WYG_060-5a>
　　　祭亡妻韋氏文¶
嗚呼叙官閥誌徳行具哀詞陳薦奠皆生者之事也於
死者¶何有哉然而死者為不知也故聖人有無知之論
嗚呼死而¶有知豈夫人而不知予之心乎尚何言哉且
曰人必有死死¶何足悲死且不悲則夀夭貴賤縗麻哭
泣藐爾遺稚蹙然鰥¶夫皆死之末也又何悲焉况夫人
之生也選甘而味借光而<md:KR4c0068_SBCK_060-3b>¶衣順耳而聲便心而使親戚
驕其意父兄可其求將二十年¶矣非女子之幸耶逮歸
<pb:KR4c0068_WYG_060-5b>
于我始知賤貧食亦不飽衣亦不温¶然而不悔于色不
戚于言他人以我為拙夫人以我為尊置¶生涯於濩落
夫人以我為適道捐晝夜於朋宴夫人以我為¶狎賢隠
于幸中之言嗚呼成我者朋友恕我者夫人有夫如¶此
其感也非夫人之仁耶嗚呼歔欷恨亦有之始予為吏
得¶禄甚微當日前之戚戚每相緩以前期縱斯言之可
踐奈夫¶人之巳而况㩦手於千里忽分形而獨飛昔慘
悽於少别今¶永逝與終離將何以解予懷之萬恨故前
<pb:KR4c0068_WYG_060-6a>
此而言曰死猶不¶悲嗚呼哀哉惟神尚饗¶
　　　祭亡友文¶
嗚呼英英君子汲汲仁義夀則道亨夭亦徳熾滔滔衆
人没¶没名利材不稱官老不識事紫綬榮身黄髪垂穗
徒擲天年<md:KR4c0068_SBCK_060-4a>¶竊耀名器石頑慧明亦有何貴君雖促齡實
大其志呼吸風¶雲擺落塵膩泥濜珠玉糞土名位瞪目
凡流傾心俊異譽如¶不聞毁亦不忌不求近効直詣殊
致圈檻豺狼籠御鵬驥壍¶山堙海呑呵噴渭嶽立英髦
<pb:KR4c0068_WYG_060-6b>
粉碎庸媚徳我者煌煌虐我者¶惴惴赫赫其門揚揚其
氣念昔日之盡言此唯君之大意天¶不降年志亦没地
我輩尤在尚可希冀故曰交本乎道道通¶乎類身没類
存道則不墜信後圖之未忘奈目前之歔欷昔¶江濆之
送君每重宵而曡醉曾不易其津涯忽莫陳於喪次¶孀
婦號呼哀𦙍提稚拜我者曩日之舊童示我者絶時之
遺¶字埋萬恨於深心洒終天之别淚嗚呼哀哉尚饗¶
　元氏長慶集巻六十
