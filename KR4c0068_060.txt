# -*- mode: mandoku-view; -*-
#+TITLE: 元氏長慶集
#+DATE: 2015-09-11 08:20:48.258916
#+PROPERTY: ID KR4c0068
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 60
#+PROPERTY: FILE SB04n0156-060元氏長慶集-卷第六十.
<pb:KR4c0068_SBCK_060-1a>¶
元氏長慶集卷第六十¶
　　祭文¶
　　　祭淮瀆文　祭白學士太夫人文¶
　　　祭&KR0067;侍郎太夫人文　祭亡妻韋氏文¶
　　　祭亡友文¶
　　　　祭淮瀆文¶
維元和九年歳次甲午十二月朔甲辰某日辰使謹遣某用¶
少牢醴酒之奠昭禱于淮瀆長源公之靈浩浩靈源滔滔不¶
息流謙順處潤下表德清輝可鑑浮穢不匿月映澄鮮霞明¶
煥赩經界區夏左右萬國百川委輸萬靈受職越海貢誠載¶
舟竭力明&KR0530;用興凶戾濳殛𦕈尔吳頑蔑然蟊賊鴟張蔡郊¶
蟻聚淮側䘮父禮&KR0635;干君志愎天子命我滌除妖慝卒乘¶
　戈鋋嶷嶷電淬𤓰牙雷憤胸臆王心示懷士剪猶抑柔叛¶
<pb:KR4c0068_SBCK_060-1b>¶
　𠂻取順拾逆咨尔有神逮尔有極彼暴我仁彼枉我直歸¶
我者昌倍我者闢不斬祠祀不湮溝洫不殄渠魁不虐畏逼¶
不進梯衝不耀矛㦸火滅燎原人歸夀域然後潔神牛羊奉¶
神黍稷告神有成謂神不惑尚饗¶
　　　　祭翰林白學士太夫人文¶
維元和六年七月某日文林郎守江陵府士曹叅軍元稹謹¶
遣弟某姪男祗酌捧饌敢昭告于白氏太夫人之靈嗚呼分¶
同伯仲古則拜親旣陪長㓜之列遂生骨肉之恩禮由情展¶
情以義殷情至則爾豈獨古人况稹早歳而孤資性踈愚¶
不得爲逹識者所顧亦不願與順俗者同趨行過二十塊然¶
無徒及太夫人令子藝成學茂德馨一舉而搴芳蘭署再舉¶
而振藻彤庭愚亦乘喧濫吹謬列莖英跡由靜合言以心誠¶
逺定死生之契期於日月可盟　同金石愛等弟兄每均捧¶
<pb:KR4c0068_SBCK_060-2a>¶
檄之禄迭慶循陔之榮用至於二門之童孺莫不逹廣孝之¶
深情逮稹謫居東洛泣血西歸無天可告無地可依喘息■¶
盡心魂巳飛太夫人推濟壑之念憫絕漿之遲問訊殘疾告¶
諭禮儀减㫖甘之直續塩酪之資寒温必服藥餌必時雖白¶
日屢化而深仁不衰天乎是感人乎詎知不幸餘生苟活重¶
戴冠纓再展升堂之拜旋爲去國之行■澤畔之云幾奄天¶
禍之無名朋友訃告慰問縱横猶恍恍而期悞忽浪浪而淚¶
盈處衆憫黙入門屏營移疾於趨府之辰孰知潜慟視惟㓜¶
女在側無處言情行吟𠋣嘆夢哭魂驚徃徃不寐晨鍾坐𦗟¶
豈由禮而當尔盖感深之所縈嗚呼仁之莫報哀不得申■¶
太夫人以猶在感今古之同塵嗚呼哀哉太夫人族茂¶
仁深聖善勵諸子以學故大&KR0013;澤鄰示諸子以正故寸葱方¶
判保參不疑戒歌非淺重則金鑾之英季則蓬山之選豈■¶
<pb:KR4c0068_SBCK_060-2b>¶
因地而德所貴&KR0346;躬而顯何昊天之不吊罔終惠於&KR0530;人旣¶
生賢與種德何顦顇之相因見聚螢而肄業知織縷之嘗勤¶
■將期於萬石曽不待夫重茵嗚呼哀哉誰非顧復我實■¶
　疾有萌漸禍無因縁哀感行路况乃令子之交親雖千詞¶
之稠疊終萬恨之莫陳嗚呼哀哉伏惟尚饗¶
　　　　祭禮部&KR0067;侍郎太夫人文¶
外孫女甥朝議郎守尚書祠部郎中知制誥元稹謹以清酌¶
嘉&KR0188;之奠敢昭告于&KR0067;氏太夫人扶風郡太君韋氏之靈赫¶
赫韋門祁祁騫騫蹙蓄峻峙洛澤清源公卿委累賢彦駢繁¶
金玉不耗芝蘭有根厥生孟母德盛教尊訓下以順睦族以¶
姻猶子猶女惟弟惟昆至者處者終無間言他族之長豈無¶
豐温自我均飬人用不怨佛氏有云世火焚燔慧劍㫁網摩¶
尼照惽■心獨得深入妙門嗚呼良人早世素業空存¶
<pb:KR4c0068_SBCK_060-3a>¶
以義爲軻避喧教自髫齓成于冠婚鬱爲重器瑚璉璵璠南¶
北臺省東西掖垣更踐迭處以慰朝昏孝女視膳令婦執笄¶
封燔茅社抱弄荃蓀陔蘭始茂𨻶駟俄奔神不可■天何足¶
論嗚呼哀哉白日入地𦘕翣羅軒■燎宵燼銘旌曉翻望望¶
踰閾遲遲改轅佳城故兆風樹秋原哀子泣血行人㫁魂稹¶
也㓜婦時惟外孫令姓異縣謫任遐藩升堂不及執紖空敦¶
伏讀哀誄跪薦芳罇辭訣有禮悽愴無垠嗚呼哀哉尚饗¶
　　　　祭亡妻韋氏文¶
嗚呼叙官閥誌德行具哀詞陳薦奠皆生者之事也於死者¶
何有哉然而死者爲不知也故聖人有無知　嗚呼死而¶
有知豈夫人而不知予之心乎尚何言哉且曰人必有死死¶
何足悲死且不悲則夀夭貴賤縗麻哭泣藐爾遺稚蹙然鰥¶
夫皆死之末也又何悲焉况夫人之生也選甘而味借光而¶
<pb:KR4c0068_SBCK_060-3b>¶
衣順耳而聲便心而使親戚驕其意父兄可其求將二十年¶
矣非女子之幸耶逮歸于我始知賤貧食亦不飽衣亦不温¶
然而不悔于色不戚于言他人以我爲拙夫人以我爲尊置¶
生涯於&KR0500;落夫人以我爲適道&KR0162;晝夜於朋宴夫人以我爲¶
狎賢隱于幸中之言嗚呼成我者朋友恕我者夫人有夫如¶
此其感也非夫人之仁耶嗚呼歔欷恨亦有之始予爲吏得¶
禄甚㣲塊日前之戚戚每相緩以前期縱斯言之可踐柰夫¶
人之已而况擕手於千里忽分形而獨飛昔慘悽於少别今¶
永逝與終離將何以觧予懷之萬恨故前此而言曰死猶不¶
悲嗚呼哀哉惟神尚饗¶
　　　　祭亡友文¶
嗚呼英英君子汲汲仁義夀則道亨夭亦德熾滔滔衆人没¶
没名利材不稱官老不識事紫綬榮身黃髮垂穗徒擲天年¶
<pb:KR4c0068_SBCK_060-4a>¶
&KR0060;耀名器石頑慧明亦有何貴君雖促齡實大其志呼吸風¶
雲擺落塵膩泥濜珠玉糞土名位瞪目凡流傾心俊異譽如¶
不聞毀亦不忌不求近効直詣殊致圈檻豺狼籠御鵬驥壍¶
山堙海吞呵噴渭嶽立英髦粉碎庸媚德我者煌煌虐我者¶
惴惴赫赫其門揚揚其氣念昔日之盡言此唯君之大意天¶
不降年志亦没地我軰尤在尚可晞冀故曰交本乎道道通¶
乎𩔖身沒𩔗存道則不墜信後圖之未忘柰目前之歔欷昔¶
江濆之送君每重宵而疊醉曽不易其津涯忽莫陳於䘮次¶
孀婦號呼哀胤提稚拜我者曩日之舊童示我者絶時之遺¶
字埋萬恨於深心泗終天之别涙嗚呼哀哉尚饗¶
元氏長慶集卷第六十¶
<pb:KR4c0068_SBCK_060-4b>¶
