# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 38

<md:KR4c0068_SBCK_037-7b>¶<md:KR4c0068_SBCK_038-1a>¶
<pb:KR4c0068_WYG_038-1a>
欽定四庫全書
　元氏長慶集巻三十八¶
　　　　　　　　　　　　　唐　元稹　撰
　　狀
¶
　　　論浙西觀察使封杖决殺縣令事¶
浙西觀察使潤州刺史韓臯去年七月封杖决湖州安
吉縣¶令孫澥四日致死¶
右御史臺奏得東臺狀訪聞有前件事先牒湖州勘得
<pb:KR4c0068_WYG_038-1b>
報稱¶孫澥先準使牒差攝烏程縣令日判狀追村正沈
朏不出正¶帖不用印奉觀察使七月十六日牒决孫澥
臋杖十下仍差¶衙前虞候安士文監决第三等杖二十
二日安士文到科决¶孫澥官忝字人一邑父母白狀追
攝過犯絶輕科罰所施合<md:KR4c0068_SBCK_038-1b>¶是本州刺史且觀察使職在
六條訪察事有不法即合具狀¶奏聞封杖决人不知何
典數日致死又託以痢疾為念寃䰟¶有傷和氣其湖州
刺史受命專城過於畏懦受使司軍將科¶决縣令致死
<pb:KR4c0068_WYG_038-2a>
寢而不言並請准科以明典憲其諸道觀察使¶輙封杖
决廵内官吏典法無文伏望嚴加禁斷庶使遐方士¶子
免有銜寃¶
勅封杖决人殊非文法因此致死有足矜嗟韓臯備厯
中外¶合遵典憲有此乖越良所憮然罰一月俸料據决
孫澥月日¶是舊刺史辛祕離任之後新刺史范傳正未
到之時俱無愆¶尤不可議罰餘依¶
　　　論傳牒事
<pb:KR4c0068_WYG_038-2b>
據武寜軍節度使王紹六月二十七日違勑擅牒路次
州縣¶館驛供給當道故監軍孟昇進喪柩赴上都句當
部送軍將<md:KR4c0068_SBCK_038-2a>¶官健驢馬等轉牒白一道謹具如前又得東
都都亭驛狀報¶前件喪柩人馬等凖武寧軍節度轉牒
祗供今月二十三日¶未時到驛宿者伏凖前後制勅入
驛須給正劵並無轉牒供¶擬之例况䘮柩私行不合擅
入館驛停止及給遞乘人夫等¶當時追得都句當押衙
趙伾到責狀稱孟監軍去六月十四¶日身亡至七月五
<pb:KR4c0068_WYG_038-3a>
日蒙本使差押領神柩到上都領得轉牒¶累路州縣並
是館驛供熟食草料人夫牛等又狀稱其監軍¶只是亡
日聞奏更不别奏只是本使僕射發遣亦别無勅追¶者
謹檢興元元年閏十月十四日勅應縁公事乗驛一切
合¶給正劵比來或聞諸州諸使妄出食牒煩擾館驛自
今已後¶除門下省東都留守及諸州府給劵外餘並不
得輙入館驛¶宜委諸道觀察使及所在州縣切加捉捕
如違犯請資官所¶在勒留具名聞奏餘並量事科决仍
<pb:KR4c0068_WYG_038-3b>
具給牒所由牒中書門<md:KR4c0068_SBCK_038-2b>¶下者又准元和二年四月十五
日勅節文諸道差使赴上都¶奏事及押領進奉官并部
領諸軍防秋軍資錢物官及邊軍¶合於度支請受軍資
糧料等官並在給劵餘並不得給如違¶本道專知判官
録事參軍並凖興元元年十二月十七日勅¶處分者謹
詳前後勅文並不令喪柩入驛及轉牒州縣祗供¶今月
二十四日已牒河南府並不令供給人牛及熟食草料¶
等仍牒都亭驛畫時發遣出驛并追得本道牒到在臺
<pb:KR4c0068_WYG_038-4a>
收納¶訖右件謹具如前伏以凶柩入驛穢觸典常轉牒
祗供違越¶制勅正僕射位崇端揆合守朝章徇苟且之
請紊經制之法¶給長行人畜甚衆勞𫝊遞牛夫頗多弊
縁路之疲人奉一朝¶之私惠恐須明罰以勵將來伏凖
前後勅文給劵違越並合¶申牒中書門下不敢别狀彈
奏伏乞特有科繩其本判官等¶凖勅並合節級科附謹
具事由如前伏聽處分具狀上中書<md:KR4c0068_SBCK_038-3a>¶門下謹録狀上¶
　　　為河南府百姓訴車
<pb:KR4c0068_WYG_038-4b>
河南府應供行營般糧草等車准勅糧料使牒共顧四
千三¶十五乗每乗每里脚錢三十五文約計從東都至
行營所八¶百餘里錢二千八文共給鹽利虛估匹叚絹
一匹約估四千¶已上時估七百文紬一匹約估五千時
估八百里約計二十¶八千得紬絹共六匹折當實錢四
千五百¶
　五百乗凖勅供懷州已來載草¶
右件草凖元勅令於河次收貯待河開般運送至行營
<pb:KR4c0068_WYG_038-5a>
續凖¶度支奏令差河南鄭滑河陽等道車共一千乗般
載今據每¶車彊弱相兼用牛四頭每頭日食草各三束
計一十二束從¶武徳界至行營約六百里車行一十二
日程徃來二十四日¶并停住約三十餘日計每車須食
草三百六十束料及人糧<md:KR4c0068_SBCK_038-3b>¶在外若自齎持每車更須四
乗車别載縁路糧草若於累路¶旋買計一千車每頓須
買草六千餘束州縣店肆必無祗供¶得辦况今年河路
元不甚凍及至裝車般載至發時已是來¶年正月上旬
<pb:KR4c0068_WYG_038-5b>
已後即水路自然去得只校旬日之間實恐虛¶成其敝¶
　三千五百三十五乘准糧料使及東都河陰兩院牒
　般¶載軍糧¶
右件軍糧伏據中書門下奏稱若併糴貯恐事平之後
無支¶用處且令收糴來年春季糧料今據邢洛魏博等
州和糴已¶合支得累月即前件糧亦合得春水路般載
以前兩件車凖¶勅並令和雇今據度支河陰匹段十乗
估價召雇一乗不得¶今府司還是據户科配况河南府
<pb:KR4c0068_WYG_038-6a>
耕牛素少昨因軍過宰殺¶及充遞車已無大半今若更
發四千餘車約計用牛一萬二<md:KR4c0068_SBCK_038-4a>¶千頭假令估價並得實
錢百姓悉皆願去亦須草木盡化為¶牛方能充給頭數
今假令府司排户差遣十分發得一二即¶來嵗春農必
當盡廢百姓見坐流亡河南府既然即鄭滑河¶陽亦是
小處假使凶豎即擒伏恐饑荒薦至萬一尚稽天討¶不
知何以供求稹忝在官司備知利害伏以事非職任不
敢¶上言仰荷陶甄冀禆萬一無任冐昧狂愚之至伏聽
<pb:KR4c0068_WYG_038-6b>
詳察處¶分謹録狀上¶
　　　同州奏均田¶
當州自於七縣田地數内均配兩税元額頃畆便請分
給諸¶色職田州使田官田與百姓其草粟脚錢等便請
於萬户上¶均率又均攤左神策郃陽鎮軍田粟及特放
百姓税麻及除¶去解斗錢草零數等利宜分析如後¶
　當州兩税地<md:KR4c0068_SBCK_038-4b>¶右件地並是貞元四年檢責至今已是三十六年其間
<pb:KR4c0068_WYG_038-7a>
人户¶逃移田地荒廢又近河諸縣每年河路吞侵沙苑
側近日有¶沙礫填掩百姓税額已定皆是虛額徴率其
間亦有豪富兼¶并廣占阡陌十分田地纔税二三致使
窮獨逋亡賦税不辦¶州縣轉破實在於斯臣自到州便
欲差官檢量又慮疲人煩¶擾昨因農務稍暇臣遂設法
各令百姓自通手實狀又令里¶正書手等傍為穩審並
不遣官吏擅到村鄉百姓等皆知臣¶欲一例均平所通
田地略無欺隱臣便據所通悉與除去逃¶户荒地及河
<pb:KR4c0068_WYG_038-7b>
侵沙掩等地其餘見定頃畆然取兩税元額地¶數通計
七縣沃瘠一例作分抽税自此貧富彊弱一切均平¶徴
斂賦租庶無逋欠三二年外此州實冀稍校完全¶
　當州京官及州縣官職田公廨田并州使官田驛田
　等¶
右臣當州百姓田地每畆只税粟九升五合草四分地
頭㩁<md:KR4c0068_SBCK_038-5a>¶酒錢共出二十一文已下其諸色職田每畆約税
粟三斗草¶三束脚錢一百二十文若是京官上司職田
<pb:KR4c0068_WYG_038-8a>
又須百姓變米¶雇車般送比量正税近於四倍加徴既
縁差税至重州縣遂¶逐年抑配百姓租佃或有隔越鄉
村被配一畆二畆之者或¶有身居市井亦令虛額出税
之者其公廨田官田驛田等所¶税輕重約與職田相似
亦是抑配百姓租佃疲人患苦無過¶於斯伏凖長慶元
年七月赦文京兆府職田令於萬户上均¶配與臣當州
事宜相類臣今因重配元額税地便請盡將此¶色田地
一切給與百姓任為永業一依正税粟草及地頭𣙜¶酒
<pb:KR4c0068_WYG_038-8b>
錢數納税其餘所欠職田斛斗錢草等只於夏税地上
每¶畆加一合秋税地上每畆各加六合草一分其餘脚
錢只收¶地頭𣙜酒錢上分釐充數便足百姓元不加配
其上司職田¶合變米送城者比縁百姓自出車牛及零
碎舂碾動逾春夏<md:KR4c0068_SBCK_038-5b>¶送納不得到城臣今便於當州近城
縣納粟官為變碾取本¶色脚錢州司和雇情願車牛般
載差綱送納計萬户所加至¶少使四倍之税永除上司
職禄及時公私俱受其利
<pb:KR4c0068_WYG_038-9a>
　當州供左神策郃陽鎮軍田粟二千石¶
右目置軍鎮目伏凖勅令取百姓蒿荒田地一百頃給
充軍¶田並縁田地零碎軍司佃用不得遂令縣司每畆
出粟二斗¶其粟並是一縣百姓税上加配偏當重斂事
實不均臣今已¶於七縣應税地上量事配率自此亦冀
均平¶
　
　
<pb:KR4c0068_WYG_038-9b>
　
　
　
　
　
　
　
　元氏長慶集巻三十八
