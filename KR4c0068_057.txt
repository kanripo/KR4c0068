# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:35
#+PROPERTY: JUAN 57

¶
<md:KR4c0068_SBCK_057-1a>¶
<pb:KR4c0068_WYG_057-1a>
欽定四庫全書
　元氏長慶集巻五十七¶
　　　　　　　　　　　　　唐　元稹　撰
　　碑銘
¶
　　　唐故朝議郎侍御史内供奉鹽鐵轉運河隂留
　　　後¶河南元君墓誌銘¶
有魏昭成皇帝十一代而生我隋朝兵部尚書府君諱
某後¶五代而生我比部郎中舒王府長史府君諱某君
<pb:KR4c0068_WYG_057-1b>
即府君之¶第二子也諱某字𤣥度娶清河崔鄰女生四
子長曰易簡榮¶陽尉次從簡曲沃尉次行簡太樂丞㓜
𢎞簡長女適劉中孚¶中孚早卒次嬰疾室居次適蘇京
舉進士次適李殊殊妻早¶夭君始以恒王參軍附太學
治春秋中授左清道府録事參¶軍厯湖丞秩罷丁比部
府君憂服闋調興平長安萬年尉<md:KR4c0068_SBCK_057-1b>¶丁榮陽太君憂服闋
除萬年丞遷監察御史知轉運永豐院事¶殿中侍御史
留務河隂加侍御史賜緋魚袋元和十四年以¶疾去職
<pb:KR4c0068_WYG_057-2a>
九月二十六日殁於季弟虢州長史稹之官舍嗚呼¶我
尚書府君有大勲烈於周隋氏我比部府君積大學行
搢¶紳間我諸父法尚嚴家極貧而事事於喪祭賓客雖
帚除薪¶水不免於吾兄貞元初蝗且儉我先太君白府
君貨女奴以¶足食君泣曰太夫人專門户不宜乏使令
取新婦氏媵婢以¶給貨向是三十年養育八男女始元
和中乃復奴婢之籍焉¶先府君叢集羣言裁成百葉書
抄君懼不得授乃日一食以¶齋其心者一月先太君憐
<pb:KR4c0068_WYG_057-2b>
而請焉由是盡付其書是歲貨¶婢足食之一日也日一
粥而課冩千言三歲乃卒業先府君¶棄養之歲前累月
而季父侍御史府君捐館予伯兄由官阻於¶蔡叔季皆
十年而下遺其家唯環堵之宫耳皆曰貨是以襄<md:KR4c0068_SBCK_057-2a>¶二事
可也君跪言於先太君曰斯宇也尚書府君受賜於隋¶
氏乃今傳七代矣敢有失守以貽太夫人憂死無以見
先人¶於地下由是匍匐乞以終其喪自興平長安萬年
尉俸不過¶三四萬然奉顔色㓗礿祀備吉凶來賓客無
<pb:KR4c0068_WYG_057-3a>
遺焉均也巳雖¶遊千里貿費毫釐未嘗不疏之於書還
啟先太君下示仲叔¶季且曰尊夫人慈不我責不如是
自束䧟不義矣其在于京¶邑專捕盗者八年破囊槖掘
盤牙不可勝數莫不刑者不懇¶强者不暴其在河隂也
朝廷有事於淄蔡累百萬之費一出¶於是朝令朝具夕
發夕至者周五星歲而後功成役罷凡主¶供饋之百一
於君者皆以課遷唯君終不言賞賞亦不及嗚¶呼君之
生六十七年矣四十年事親無一日之怠三十年養¶下
<pb:KR4c0068_WYG_057-3b>
無一詞之倦撫諸弟無正色之訓而亦不至於不恭教
諸¶子無鞭笞之責而亦不至於不令以閒處劇而吏不
忍欺以<md:KR4c0068_SBCK_057-2b>¶直立誠而忤不及物沒之日三子不侍無一言
之念知叔季¶之可以教姪也室空牆壁無一顧之憂知
叔季之可以任喪¶祭也嗚呼愛我者張仲知我者鮑叔
予生幾何懼不克報或¶不忘記之斯文銘曰¶
唐元和之己亥惟孟年十一月十六日仲月之良辰合
𦵏我¶元君于咸陽縣之洪瀆川從先太君之後域而共
<pb:KR4c0068_WYG_057-4a>
閟于夫人¶崔之墳¶
　　　唐故建州蒲城縣尉元君墓誌銘¶
君諱某字莫之有魏昭成皇帝十七世而生某官某君
即某¶官之次子也少孤母曰渤海封夫人提捧教訓不
十四五其¶心卓然讀書為文舉進士每歲抵刺史以上
求與計去且取¶衣食之資以供養意義漸聞於朋友間
無何宗姪義方觀察¶福建子㓜道逺自孤其行拜言勤
求請君俱去太夫人曰吾<md:KR4c0068_SBCK_057-3a>¶有爾兄養足矣爾其遂行旋
<pb:KR4c0068_WYG_057-4b>
授建州浦城尉宗姪之心腹耳¶目之重以至閨門之令
盡寄於君上下無怨誠且盡也又無¶何宗姪觀察鄜坊
君亦俱去心腹耳目之寄皆如初宗姪殁¶子公慶號駭
迷謬無所據君自始至卒任持之公慶事公雖¶及喜愠
不敢專元和中君封夫人喪痛毒哽咽結氣膏肓既¶喪
遂卒不散十五年八月二日終于京城南享年五十八
公¶慶襄其事夫人濮陽吳氏賢善恭幹生一女女亦惠
和夭君¶前累月嗚呼吳夫人可謂生人太苦矣予與君
<pb:KR4c0068_WYG_057-5a>
伯季之間十¶歲相得師學然諾出入宴游無不同也及
逾三十年予亦竊¶位偷名官進不巳然而終無濡縷之
力及於君君何足悲適¶自悲耳銘曰¶
維元和庚子十一月之四日禽交加六神没于嗟元君
歸此¶室<md:KR4c0068_SBCK_057-3b>¶　
　
　
<pb:KR4c0068_WYG_057-5b>
　
　
　
　
　
　
　
　元氏長慶集巻五十七
