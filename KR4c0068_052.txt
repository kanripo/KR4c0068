# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:34
#+PROPERTY: JUAN 52

<md:KR4c0068_SBCK_051-4b>¶<md:KR4c0068_SBCK_052-1a>¶
<pb:KR4c0068_WYG_052-1a>
欽定四庫全書
　元氏長慶集巻五十二¶
　　　　　　　　　　　　　唐　元稹　撰

　　碑銘¶
　　　沂國公魏博徳政碑¶
陛下以元年正月壬戌詔臣稹曰朕有臣𢎞正自魏入
鎮魏¶人思之因守臣愬狀其徳政乞文爾司予言其文
以付臣拜¶稽首退而奏書於陛下曰始安禄山以𤣥宗
<pb:KR4c0068_WYG_052-1b>
四十三年盗幽¶州兵刼擊郡縣踰關據京天下掉撓肅
宗征之海内甫定而¶夾河五十餘州或服或叛更立迭
奪廢置征伐朝覲賦入之¶宜皆自為意五紀四宗容受
隠忍田承嗣始有魏博相衞貝¶澶之地承嗣卒以其地
傳兄子悦悦傳緒緒傳季安既而季¶安悍誕淫驕風勃
蠱蠧發則喜殺左右漸及於骨肉往往顧<md:KR4c0068_SBCK_052-1b>¶妻子曰安用
此由是内外惴悸妻元氏因人不忍移置他所¶餘一月
乃卒是歲先皇帝元和之七年八月也季安子懷諫¶始
<pb:KR4c0068_WYG_052-2a>
十餘歲衆襲故態名為副大使而家臣蔣士則逆虐用
事¶士衆不分服日夜相告曰田中丞興博大孝敬於軍
謹亷讀¶儒家書好言君臣事儻可依倚為將帥乎聞者
皆踴躍一朝¶牙旗下衆來捧附興仆地不肯起衆亦不
肯去乃大言曰爾¶輩即欲用吾語能不殺副大使且許
吾取天子恩澤洗汝痕¶穢使千萬衆知君臣父子之道
從我乎皆曰諾遂殺蔣士則¶等十數人以興知留後事
移懷諫於外明年歸之朝蓋七年¶之十月四日也興乃
<pb:KR4c0068_WYG_052-2b>
圖六州之地域籍其人與三軍之生齒¶自軍司馬巳下
至於郡邑吏之廢置盡獻於先帝先帝詔興¶以工部尚
書長魏博相衞貝澶之地仍勑司封郎中知制誥¶裴度
使於興且以錢一百五十萬緡賜其軍曲赦管内使百<md:KR4c0068_SBCK_052-2a>¶姓一年勿復事問耆羸賑乏困改前政之不以法者魏
之人¶相喜曰歸天子乃如是耶興又悉取魏之僭服異
器人臣所¶不當為者斥去之先帝曰興吾六州善心者
田興也使興𢎞¶吾至正不亦可乎因名曰𢎞正先是魏
<pb:KR4c0068_WYG_052-3a>
諸賓猶僕役也將卒¶無畏避𢎞正始求副節度以下於
朝至則迎迓承奉功雖勲¶將莫不乘者避謁者趨付授
咨度始用賓禮先是諸將之外¶有權者莫不拘刼妻子
以為固四方之來聘問者莫不防礙¶出入以為宻士吏
工賈限其往來人多懼愁稀復會聚至是¶皆曠然矣魏
之人又相喜曰人之生不當如是耶滑以水害¶聞於朝
請移河於衞之四十里且役衞工三萬餘詔𢎞正議¶之
皆曰壞吾地役吾人以利他邑古無有也𢎞正曰魏於
<pb:KR4c0068_WYG_052-3b>
滑¶信彼此矣朝廷何異焉不時興工以教人讓魏俗丕
乂先帝¶多之以右僕射就加焉十三年又加司空以子
布之會蔡有<md:KR4c0068_SBCK_052-2b>¶勞也是歲李師道燒河隂驚洛邑隂通元
濟詔𢎞正誅之明¶年破賊五萬於東阿進收鄆之陽谷
距其城四十里營焉二¶月壬戌劉悟斬師道加司徒平
章事復歸於魏其年八月朝¶京師先帝待之有加焉乞
留不獲詔加侍中以遣之又明年¶陛下以成徳喪師詔
𢎞正入焉初王武俊以戰朱滔功得有¶趙地傳子孫凡
<pb:KR4c0068_WYG_052-4a>
三十九年矣至承宗為盧從史李師道所詿¶誤先皇帝
征而赦之者再憂畏蹙恧不克來覲既而聞陛下¶天覆
海深悉包悉受乃果自信將朝有時未行會病將殁以¶
志付其弟承元聽命於朝陛下語宰相曰𢎞正在魏吾
何患¶焉即日内出五詔詔𢎞正為中書令節度於鎮且
詔父子皆¶為帥以大其威十一月甲寅成徳獻狀曰𢎞
正自去魏魏人¶哭之鎮人歌之奉宣詔條除去僭異猶
魏政也且臣聞之徳¶之至者有二政之大者有三三政
<pb:KR4c0068_WYG_052-4b>
一曰仁為惠政二曰法為<md:KR4c0068_SBCK_052-3a>¶善政三曰謙為和政二徳一
曰忠為令徳二曰孝為吉徳今¶𢎞正獻魏博六州之地
平淄青四代之冦入鎮冀不測之泉¶可以為忠矣祖考
食宗廟父子分土疆兄弟羅軒冕可以為¶孝矣始初山
東鍵閉束縳泳而游之歌而舞之可以為仁矣¶始初山
東逼越廢怠裁而制之舉而用之可以為法矣始初¶山
東傲狠侵取地以讓之功以助之可以為謙矣謙法仁
孝¶資之以忠不曰徳政謂之何哉臣請奉制以一百九
<pb:KR4c0068_WYG_052-5a>
十二字¶付守臣愬銘之石用申約束銘曰¶
帝命𢎞正予言是聽理亂有數其道甚明亂則隠約理
由亂¶生既理復亂生於翫輕唐受天命海内承平高祖
太宗不荒¶不寜𤣥宗抑厄其否乃革四十三年奄有丕
宅始視燕冦胡¶雛弄兒雖我寵重彼將胡為所細所忽
忽焉而罹四后垂顧¶山東不夷逮我聖父殷憂儉克乘
其淫驕乃伐乃殛爾視羣<md:KR4c0068_SBCK_052-3b>¶孽胡為而亡僭久而大頑昏
暴狂爾亦自視胡為而昌憂畏¶逼側永思悠長曩爾之
<pb:KR4c0068_WYG_052-5b>
無今爾之有既克而有在克而守惟¶爾惟我而今而後
爾雖穹崇無忘辱詬我雖平寧無忘燕冦¶銘之戒之以
永聲臭¶
　　　唐故開府儀同三司檢校兵部尚書兼左驍衞
　　　上¶將軍充大内皇城留守御史大夫上柱國南
　　　陽郡¶王贈某官碑文銘¶
南陽王姓張氏諱奉國本名子良以某年月日薨于家
其子¶岌哭於其黨曰唐制三品以上殁既葬碑於墓以
<pb:KR4c0068_WYG_052-6a>
文其行我¶父當得碑家且貧無以買其文卿大夫誰我
肯哀者由是因¶其舅捧南陽王所受制詔凡八通厯抵
卿大夫之為文者予¶與焉予故聞南陽王忠功每義之
然其請明日子岌狀其故¶聞官閥以告曰我南陽西鄂
人我髙祖盈左武衞將軍閑廐<md:KR4c0068_SBCK_052-4a>¶使我曾祖蘭朝散大夫
沙州别駕我祖景春朝請大夫太僕¶少卿我父南陽王
太僕府君之第某子也少學讀經史子至¶古今成敗之
言尤所窮究遂貫穿於神樞鬼藏之間而盡得¶擒縱弛
<pb:KR4c0068_WYG_052-6b>
張之術矣大歴末始以戎服事郭汾陽於邠建中中¶以
騎五百討希烈於蔡遭太夫人喪號呌請罷遂克終制
僕¶射張建封以夀帥移於徐始以渦口三城授於我僕
射殁而¶徐師亂子乘亂以自立王不忍討以師二萬歸
于潤徳宗異¶之詔召至京授侍御史復職於浙西就加
御史中丞又加國¶子祭酒是元和之元年也二年李錡
叛王擒之以獻加檢校¶工部尚書兼右金吾衞將軍御
史大夫上柱國進封南陽郡¶王食實封一百五十户遂
<pb:KR4c0068_WYG_052-7a>
錫嘉名尋遷檢校刑部尚書充振¶武麟勝等州節度營
田觀察處置等使復以刑部尚書兼左¶金吾衞將軍御
史大夫厯左龍武統軍鴻臚卿就加檢校兵<md:KR4c0068_SBCK_052-4b>¶部尚書轉
左驍衞上將軍充大内皇城留守以疾薨夀八十¶三特
詔贈某官我南陽郡夫人能氏祖元晧皇朝禮部尚書¶
左金吾衞將軍進國公岌與嵩南陽夫人之二子也嵩
任某¶官岌以某官奪喪制葬以某年月日於某地岌不
肖能言先¶將軍之職官而不能知先將軍之勲業矣乞
<pb:KR4c0068_WYG_052-7b>
為碑予按僕射¶張建封以貞元十六年薨於徐徐人立
其子愔求命南陽王¶不義其所為以渦之衆盡棄去由
是泗濠之守皆據郡愔不¶能令卒帖徐由南陽王之斷
其臂也元和之二年潤帥錡求¶覲京師既許之不克覲
辱中貴人殺其臣寮以令下楊帥鍔¶以叛告朝廷甚憂
之初錡筦鹽於潤有年矣削虐暴狠其下¶甚畏之而庫
庾之藏以億計潤之師故南韓晉公之所教訓¶弩勁劒
利號為難當是時初定蜀兵始散物力未完加誅於¶錡
<pb:KR4c0068_WYG_052-8a>
甚難之憲宗皇帝不得巳下誅詔不浹日露章自潤曰
十<md:KR4c0068_SBCK_052-5a>¶月十二日錡就擒從亂者無遺餘問其狀則曰錡既
叛以是¶月十一日命南陽王田少卿李奉仙率銳衆以
圖池南陽王¶喜養士又能為逆順言明日與二將誓所
部迴討錡城守不¶敢出環其城是夕攻愈急錡衆壞散
縋于城下遂就擒自是¶南陽王勲名顯於代性卑順不
伐在振武時以檢儉同士卒¶勞苦居餘官皆謹慎專至
如不及在朝廷十餘年似無功能¶者未嘗圖進取薨之
<pb:KR4c0068_WYG_052-8b>
日家甚貧幾無以葬其身天子憐之廢¶視朝賻布帛給
班劒鼓吹以葬之嗚呼舉三十年為言其間¶至將相者
凡百數耳目相逺之後非其子孫能識其姓名者¶十不
能一二焉若南陽王縳錡棄愔全徐完潤自取爵位以¶
貽不朽無幾希矣碑於其墓不亦宜乎銘曰¶
在昔徐師知于南陽付授兵柄以俾為防徐喪其帥徐
人恃¶强强以愔嗣不歸其喪我欲盡殄愔亦與亡不忍
自我焚其<md:KR4c0068_SBCK_052-5b>¶搆堂我或不去愔盡必猖斷其右臂其能久
<pb:KR4c0068_WYG_052-9a>
長乃挈萬衆賓¶于隣疆愔果惴惴不假不狂逮及終殁
全歸其吭潤錡待我¶不踰于行一日叛命肆其昏荒我
乃遽取歸之天王非不可¶殺示人不戕報愔以惠報錡
以常稱示厚薄俾之相當克勇¶克義不伐不揚銘于墓
石以永無彊¶
　
　
　
<pb:KR4c0068_WYG_052-9b>
　
　
　
　
　
　
　
　元氏長慶集巻五十二
