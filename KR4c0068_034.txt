# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 34

¶
<md:KR4c0068_SBCK_034-1a>¶
<pb:KR4c0068_WYG_034-1a>
欽定四庫全書
　元氏長慶集巻三十四¶
　　　　　　　　　　　　　唐　元稹　撰
　　表狀
¶
　　　賀聖體平復御紫宸殿受朝賀表¶
臣聞兩耀有晦明所以成其不已四瀆有盈縮所以成
其不¶竭不有燎火無以辨玉質不有霜霰無以見松心
是以軒轅¶神倦然後夢華胥之游秦穆疾寐然後享鈞
<pb:KR4c0068_WYG_034-1b>
天之樂堯以癯¶瘠而為聖禹以胼胝而稱功斯皆因疾
成妍以勞逢福非臣<md:KR4c0068_SBCK_034-1b>¶臆度敢進瞽言昨者聖體不安纔
經累日穆卜罔害勿藥有¶瘳此所以表北極之長尊配
南山而永固者也况日臨黄道¶萬物皆榮帝御紫宸千
官畢賀臣以守符外郡不獲稱慶明¶庭空懷鼓舞之心
有阻賡歌之末無任跳躍歡忻瞻望徘徊¶之至¶
　　　代李中丞謝官表¶
臣某言伏奉今月二十九日制授臣御史中丞寵秩踰
<pb:KR4c0068_WYG_034-2a>
涯心¶䰟戰越臣某(中謝/)臣生值聖時䕃分天屬雖牽絲
入仕或因¶𤨏碎之文而執簡當朝實由睦族而致頃以
材駑氣直屢棄¶遐荒陛下擢自逺藩任兼臺閣夙夜循
省効報無階誰謂天¶眷曲臨過蒙奬㧞坐令專席位忝
中司固當陳乞於天安敢¶叨榮於已如或綸言既降丹
慊莫從則當破柱求姦碎首請¶事死而後已義不苟然
増日月之末光荅天地之殊造無任<md:KR4c0068_SBCK_034-2a>¶　　　為嚴司空謝招討使表
<pb:KR4c0068_WYG_034-2b>
臣某言中使某乙至伏奉今月十九日勑以臣兼充申
光蔡¶等州招撫使并賜臣手詔兩道天光下濟聖澤逾
深捧詔慙¶惶心䰟戰越臣某(中謝/)伏以陛下威加四海
徳被萬方下蜀¶(劉/闢)無束馬之勞平吳(李/錡)但斬鯨而已百
蠻述職九有懷仁凡在生¶成孰不柔茂而蕞爾元濟天
將勦除寘蟊賊於其心假螻蟻¶以為聚父死不葬王命
未臨擅脅師徒偷侵縣道此誠仁人¶孝子决憤激忠之
日也陛下尚先含垢未忍加誅曲示綏懷¶俾臣招撫臣
<pb:KR4c0068_WYG_034-3a>
誠雖懇到性本孱愚任重憂深驚惶失據然以¶苗心可
化舜舞方興仰荷威靈冀其柔服臣即日與隣道計¶㑹
奉宣詔㫖誘諭頑凶威愛並施使之來格如或尚驅梟
鏡¶不襲椒蘭臣則誓死剪除俾無遺孽其歸投百姓等
臣並准¶詔别加優䘏置在安全仰副聖情不令驚擾臣
先奉恩詔令<md:KR4c0068_SBCK_034-2b>¶臣發赴唐州不獲奔走伏謝闕庭無任恐
懼之至¶
　　　賀誅吳元濟表
<pb:KR4c0068_WYG_034-3b>
臣聞拯遺甿於溝瀆非聖不能掃餘沴以雪霜非智不
可日¶者神棄申蔡蓄為汙瀦五十年間三后待之寛厚
元濟繼為¶凶妖謂君命可迯謂父死為利陛下凝茲睿
算取彼凶殘不¶越殷宗之期遂勦淮夷之命威動區宇
道光祖宗凡在生成¶孰不歡忭臣忝官藩翰率舞闕庭
瞻望徘徊無任踴躍屏營¶之至¶
　　　為蕭相讓官表¶
臣某言伏奉今日制授臣某官恩加望外寵過憂深䰟
<pb:KR4c0068_WYG_034-4a>
魄驚¶翔手足失墜臣某(中謝/)臣猥以凡才謬居重任當
陛下惟新¶之始辱陛下爰立之恩有累樞衡無裨衮職
外致匈奴之哂¶内失蒼生之心推換炎凉因循聖澤妨
塞賢路塵忝台階自<md:KR4c0068_SBCK_034-3a>¶顧疲驂方求息駕豈謂陛下特迃
宸鑒曲用朽才再提腹背¶之毛重委股肱之地大孤人
望獨簡帝心雖君父恩深莫知¶其惡而駑駘力竭何以
自安豈敢退而生全實願求其死所¶伏望再移天眷重
選時英特囘加膝之恩别受沃心之相全¶陛下始終之
<pb:KR4c0068_WYG_034-4b>
道成微臣生死之榮無任懇迫慙惶之至¶
　　　為蕭相謝追贈祖父祖妣亡父表¶
恩波下濟澤被窮泉天眷旁臨日聞幽穸臣某(中謝/)臣
祖臣¶父或勲或賢義著族姻名書國籍逮臣不肖有累
前人妄繼¶𤣥成之官實媿仲弓之徳自陛下遣臣待罪
宰相不能有以¶匡逮聖明齷齪知慙屏營失據常恐孔
氏銘鼎折足可期于¶啟閭門構堂無所豈謂偶逢昌運
幸沐殊私赦臣致冦之辜¶念臣積善之本追崇祖禰錫
<pb:KR4c0068_WYG_034-5a>
命官封子道有光升卿之言果¶驗孫謀表慶令伯之報
方申海嶽恩深㳙埃効淺彷徨自顧<md:KR4c0068_SBCK_034-3b>¶跼蹐何安無任感
徳忘軀之至¶
　　　遷廟議狀¶
謹案禮官以順宗至徳大聖大安孝皇帝神主升祔則
中宗¶大和大聖大昭孝皇帝神主為代數當遷之廟議
者云中宗¶復辟(音/闢)中興當為百代不遷之廟臺省官等
又議云則天為居¶攝則中宗非中興不得為不遷之廟
<pb:KR4c0068_WYG_034-5b>
以愚所裁皆非得禮之¶中案禮官與臺省官等議但以
為中宗非中興故不得為不¶遷之宗曽不知雖實為中
興亦不得為不遷之廟何則祖有¶功而宗有徳葢謂始
有功者為祖始有徳者為宗非謂後代¶有功有徳者盡
為祖宗也禮緯云唐虞立二昭二穆與太祖¶之廟為五
夏不立太祖之廟四廟而已至後代以禹為宗亦¶立五
廟其餘仲康復厥位少康代寒浞豈非嗣夏中興哉並¶
無祖宗之號至殷以契為始祖初立五廟後代以湯為
<pb:KR4c0068_WYG_034-6a>
宗遂<md:KR4c0068_SBCK_034-4a>¶立六廟太戊武丁之徒雖有中宗髙宗之名葢子
孫加之懿¶號而已亦無不祧之説周人以后稷為始祖
後代又祖文王¶為宗武王遂立七廟唐虞夏殷周雖立
廟之數不同其實親¶親之廟皆以四為準禮記王制云
天子七廟三昭三穆與太¶祖之廟七葢后稷文武三廟
為不遷其餘成康已降盡為祧¶廟故周禮守祧注云先
公之祧祔于后稷之廟先王之祧祔¶于文武之廟若以
為後代有功有徳者盡為不遷之廟則成¶康刑措宣王
<pb:KR4c0068_WYG_034-6b>
中興平王東周之始王並無不祧之説豈非有¶功有徳
哉葢以為七廟之數既定若親盡之廟不毁則親親¶之
昭穆無所設矣故不得不祧耳至漢承秦滅學之後諸
儒¶不通大義匡衡貢禹之徒遂建議云髙帝為太祖孝
文為太¶宗孝武為代宗孝宣為中宗惠景巳下為遷廟
適值漢祚不¶永昭成已降徳不逮于四君向若漢有八
百之祚繼徳之君<md:KR4c0068_SBCK_034-4b>¶有若孝文孝武者七人盡為不遷之
廟豈可後代遂不祀其¶祖禰哉不經之言孰甚於此又
<pb:KR4c0068_WYG_034-7a>
有以七廟之外别立祖宗之¶廟為説者以理推之尤為
不可假如聖朝以景皇帝為太祖¶神堯大聖大光孝皇
帝為髙祖文武大聖大廣孝皇帝為太¶宗别立昭穆之
廟六合不遷之廟為九葢以為積厚者流澤¶廣故以増
親親之廟六矣夫傳無窮者為萬代計國家以聖¶生聖
以明繼明無非有徳之宗盡為有功之祖則百祖千宗¶
盡居别廟於禮又可乎必若俟其褒貶然後定祧遷則
是臣¶子有輕議之非萬代無可傳之法考殷周則無據
<pb:KR4c0068_WYG_034-7b>
言情禮則¶兩乖考古宜今孰云可者曷若削漢朝不經
之説徴殷周可¶久之文從親盡則遷之常規為萬代不
朽之定制不易親親¶之祀終無惑惑之疑誠一王之盛
典也謹議¶
　　　錢貨議狀<md:KR4c0068_SBCK_034-5a>¶奉進止當今百姓之困衆情所知減税則國用不充欲
依舊¶則人困轉甚皆由貨輕錢重徴税暗加宜令百寮
各陳意見¶以革其弊右閏正月十七日宰相奉宣進止
<pb:KR4c0068_WYG_034-8a>
如前者臣以為¶當今百姓之困其弊數十不獨在於錢
貨徴税之謂也既聖¶問言之又以為黎庶之重困不在
於賦税之闇加患在於剥¶奪之不已錢貨之輕重不在
於議論之不當患在於號令之¶不行今天下賦税一法
也厚薄一槩也然而亷能莅之則生¶息貪愚莅之則敗
傷葢得人則理之明驗也豈徴税暗加之¶謂乎自嶺已
南以金銀為貨幣自巴已外以鹽帛為交易黔¶巫溪峽
大抵用水銀硃砂繒綵巾㡌以相市然而前人以之¶理
<pb:KR4c0068_WYG_034-8b>
後人以之擾東郡以之耗西郡以之贏又得人則理之
明¶驗也豈錢重貨輕之謂乎自國家置兩税已來天下
之財限¶為三品一曰上供二曰留使三曰留州皆量出
以為入定額<md:KR4c0068_SBCK_034-5b>¶以給資然而節將有進獻以市國恩者有
賂遺以買私名者¶有藏鏹滯帛以貽子孫者有髙樓廣
榭以熾第宅者彼之俸¶入有常也公私有分也此何從
而得之又國家置度支轉運¶已來一則管鹽以易貨一
則受財以經費近制有年進月進¶之名有正至三節之
<pb:KR4c0068_WYG_034-9a>
獻彼之管鹽有常也受財有數也此又¶何從而得之且
百姓國家之百姓也貨財國家之貨財也不¶足則取之
有餘則捨之在我而已又何必授之重柄假之利¶權徇
彼之徼恩成我之怨府哉今陛下初臨億兆首問羣寮¶
誠能禁藩鎮大臣不時之獻罷度支轉運别進之名絶
賂遺¶之私節侈靡之俗峻風憲之舉深贓罪之刑精覆
考課之條¶慎選字人之長若此則不減税而人安不改
法而人理矣至¶於古今言錢幣之輕重者熟矣或更大
<pb:KR4c0068_WYG_034-9b>
錢或放私鑄或龜或¶貝或皮或刀或禁埋藏或禁銷毁
或禁器用或禁滯積皆可<md:KR4c0068_SBCK_034-6a>¶以救一時之弊也然而或損
或益者葢法有行不行之謂也¶臣不敢逺徴古證竊見
元和以來初有公私器用禁銅之令¶次有交易錢帛兼
行之法近有積錢不得過數之限每更守¶尹則必有用
錢不得加除之牓然而銅器備列於公私錢帛¶不兼於
賣鬻積錢不出於墻垣欺濫遍行於市井亦未聞鞭¶一
夫黜一吏賞一告訐壞一蓄藏豈法不便於時耶葢行
<pb:KR4c0068_WYG_034-10a>
之¶不至也陛下誠能採古今救弊之方施賞罰必行之
令則聖¶祖神宗之法制何限前賢後智之議論何窮豈
待愚臣盗竊¶古人之見自稱革弊之術哉謹録奏聞伏
聽勑㫖¶
　　　兩省供奉官諫駕幸温湯狀¶
今月二十一日車駕欲幸温湯右臣等伏以駕幸温湯
始自¶𤣥宗皇帝乗開元致理之後當天寶盈羡之秋葺
殿宇於驪¶山置官曹於昭應警蹕於繚垣之内周行於
<pb:KR4c0068_WYG_034-10b>
馳道之中萬乗<md:KR4c0068_SBCK_034-6b>¶齊驅有司盡去無妨朝㑹不廢戒嚴而
猶物議喧囂財力耗¶顇數年之外天下蕭然累聖已來
深懲覆轍驪宫圯毁永絶¶修營官曹盡復於田菜殿宇
半堙於巖谷深林有逸才之獸¶環山無匡衛之廬陛下
若騎從輕馳則道途無拱辰之備若¶乗輿稍具則邑縣
有駕肩之憂若帳殿宿張則原野非徼巡¶之所若鑾車
夕入則門禁失啟閉之時六軍守衛於空宫百¶吏宴安
於私室忝為臣子誰不惕然况陛下新御寳圖將行¶大
<pb:KR4c0068_WYG_034-11a>
典郊天之儀方設謁陵之禮未遑遽有温泉之行恐失
人¶神之望臣等謬居榮近冐死上言伏乞特罷宸游曲
囬天眷¶稍待昇平之後别卜游幸之期則云亭之禪可
登崆峒之駕¶非逺豈必驅馳一徃竦駭羣情勝境未周
聖躬徒倦臣等無¶任懇迫忘軀之至謹詣東上閤門奏
狀以聞伏候勅㫖(元和十五¶年十二月二/十日兩省三十人同狀)<md:KR4c0068_SBCK_034-7a>¶　
　
<pb:KR4c0068_WYG_034-11b>
　
　
　
　
　
　
　
　元氏長慶集巻三十四
