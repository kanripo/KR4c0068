# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 1

<md:KR4c0068_SBCK_001-1a>¶思歸樂盡作思歸鳴爾是此山鳥安得失鄉名應
縁此¶山路自古離人征隂愁感和氣俾爾從此生我雖
失鄉去我¶無失鄉情&KR0429;舒在方寸寵辱将何驚浮生居
<pb:KR4c0068_WYG_001-1b>
大塊尋丈可寄<md:KR4c0068_SBCK_001-1b>¶形身安即形樂豈獨樂咸京命者道之
本死者天之平安問¶逺與近何言殤與彭君㸔趙工部
八十支體輕交州二十載¶一到長安城長安不須叟復
作交州行交州又累嵗移鎮值¶江陵歸朝新天子濟濟
為上卿肌膚無瘴色飲食康且寜長¶安如晝夜死者如
霣星䘮車四門出何關炎瘴縈况我三十¶餘百年未半
程江陵道途近楚俗雲水清遐想玉泉寺久聞¶峴山亭
此去盡綿歴豈無心賞并紅餐日充腹碧澗朝析酲¶釀
<pb:KR4c0068_WYG_001-2a>
酒待賔客寄書安弟兄閒窮四聲韻悶閱九部經身外
皆¶委順眼前隨所營此意久已定誰䏻苟求榮所以官
甚小不¶畏權勢傾傾心豈不易巧詐神之刑萬物有本
性况復人至¶靈金埋無土色玉墜無瓦聲劔折有寸利
鏡破有片眀我可¶俘為囚我可刃為兵我心終不死金
石貫以誠此誠患不立¶雖困道亦亨微哉滿山鳥叫噪
何足聴<md:KR4c0068_SBCK_001-2a>¶　　　春鳩
<pb:KR4c0068_WYG_001-2b>
春鳩與百舌音響詎同年如何一時語俱得春風憐猶
知造¶物意當春不生蟬免教争叫噪沸渭桃花前¶
　　　春蟬¶
我自東歸日厭苦春鳩聲作詩憐化工不遣春蟬生及
来商¶山道山深氣不平春秋兩相似虫豸百種鳴風松
不成韻蜩¶螗沸如羮豈無朝陽鳯羞與微物争安得天
上雨奔渾河海¶傾蕩滌反時氣然後好晴眀¶
　　　兔絲
<pb:KR4c0068_WYG_001-3a>
人生莫依倚依倚事不成君看兔絲蔓依倚榛與荆荆
榛易¶䝉宻百鳥撩亂鳴下有狐兔穴奔走亦縱横樵童
斫将去柔¶蔓與之并翳薈生可恥束縳死無名桂樹月
中出珊瑚石上¶生俊鶻度海食應龍升天行靈物本特
達不復相纒縈纒縈<md:KR4c0068_SBCK_001-2b>¶竟何者荆棘與飛莖¶
　　　古社¶
古社基阯在人散社不神唯有空心樹妖狐藏魅人狐
惑意¶顛倒臊腥不復聞丘墳變城郭花草仍荆榛良田
<pb:KR4c0068_WYG_001-3b>
千萬頃占¶作天荒田主人議芟斫怪見不敢前那言空
山燒夜隨風馬¶奔壮聲鼓鼙震髙熖旗幟飜逡廵荆棘
盡狐兔無子孫狐死¶魅人滅煙消壇墠存繞壇舊田地
給授有等倫農收村¶落盛社樹新團圓社公千萬嵗永
保村中民¶
　　　松樹¶
華山髙幢幢上有髙髙松株株遥各各葉葉相重重槐
樹夹¶道植枝葉俱𠖇䝉既無貞直幹復有罥(音/絹)挂蟲何
<pb:KR4c0068_WYG_001-4a>
不種松樹種¶之揺清風秦時已曽種顦顇種不供可憐
孤松意不與槐樹¶同閒在髙山頂樛盤虬與龍屈為大
厦棟庇廕侯與公不肯<md:KR4c0068_SBCK_001-3a>¶作行伍俱在塵土中¶
　　　芳樹¶
芳樹已寥落孤英尤可嘉可憐團圓葉盖覆深深花遊
蜂競¶鑚刺鬬雀亦紛拏天生細碎物不愛好光華非無
殲殄法念¶爾有生涯春雷一聲發驚燕亦驚虵清池養
神蔡已復長蝦¶蟆雨露貴平施吾其春草芽
<pb:KR4c0068_WYG_001-4b>
　　　桐花¶
朧月上山館紫桐垂好隂可憐暗澹色無人知此心舜
没蒼¶梧野鳯歸丹穴岑遺落在人世光華那復深年年
怨春意不¶競桃杏林惟占清眀後牡丹還復侵况此空
館閉云誰恣幽¶尋徒煩鳥噪集不語山嶔岑滿院青苔
地一樹蓮花簮自開¶還自落暗芳終暗沈爾生不得所
我願裁為琴安置君王側¶調和元首音安問宫徴角先
辯雅鄭淫宫絃春以君君若春<md:KR4c0068_SBCK_001-3b>¶日臨商絃㢘以臣臣作
<pb:KR4c0068_WYG_001-5a>
旱天霖人安角聲暢人困鬬不任羽¶以類萬物祅物神
不歆徵以莭百事奉事罔不欽五者苟不¶亂天命乃可
忱君若問孝理彈作梁山吟君若事宗廟拊以¶和球琳
君若不好諌願獻觸䟽箴君若不罷獵請聴荒于禽¶君
若侈臺殿雍門可霑襟君若傲賢雋鹿鳴有食芩君聞
祈¶招什車馬勿駸駸君若欲敗度中有式如金君聞薫
風操志¶氣在愔愔中有阜財語勿受来獻賝北里當絶
聴禍莫大扵¶婬南風苟不競無往遺之擒姦聲不入耳
<pb:KR4c0068_WYG_001-5b>
巧言寜孔壬梟音¶亦云革安得沴與祲天子既穆穆羣
材亦森森劔士還農野¶絲人歸織絍丹鳯巢阿閣文魚
逰碧潯和氣浹寰海易若溉¶蹄涔改張乃可鼓此語無
古今非琴獨䏻爾事有諭因針感¶爾桐花意閒怨杳難
禁待我持斤斧置君為大琛¶
　　　雉媒<md:KR4c0068_SBCK_001-4a>¶雙雉在野時可憐同嗜欲毛衣前後成一種文章足一
雉獨¶先飛衝開芳草緑網羅幽草中暗被潜覊束剪刀
<pb:KR4c0068_WYG_001-6a>
摧六翮絲¶線縫雙目啖養䏻㡬時依然已馴熟都無舊
性靈返與他心¶腹置在芳草中翻令誘同族前時相失
者思君意彌篤朝朝¶舊處飛往往巢邊哭今朝樹上啼
哀音斷還續逺見爾文章¶知君草中伏和鳴忽相召鼓
翅遥相矚畏我未肯来又啄翳¶前粟斂翮逺投君飛馳
勢奔蹙罥挂在君前向君聲促促信¶君决無疑不道君
相覆自恨飛太髙踈羅偶然觸㸔看架上¶鷹擬食無罪
肉君意定何如依舊彫籠宿
<pb:KR4c0068_WYG_001-6b>
　　　箭鏃¶
箭鏃本求利淬礪良甚難礪将何所用礪以射凶殘不
礪射¶不入不射人不安為盜即當射寜問私與官夜射
官中盜中¶之血闌干帶箭君前訴君王悄不歡頃曽為
盜者百箭中心<md:KR4c0068_SBCK_001-4b>¶攅競将兒女淚滴瀝助辛酸君王責良
帥此禍誰為端帥言¶發硎罪不使刃稍刓君王不忍殺
逐之如迸丸仍令後来箭¶盡可頭團團發硎去雖逺礪
鏃心不闌㑹射蛟螭盡舟行無¶惡瀾
<pb:KR4c0068_WYG_001-7a>
　　　賽神¶
村落事妖神林木大如村事来三十載巫覡傳子孫村
中四¶時祭殺盡雞與豚主人不堪命積燎曽欲燔旋風
天地轉急¶雨江河翻採薪持斧者棄斧縱横奔山深多
掩映僅免鯨鯢¶吞主人集隣里各各持酒罇廟中再三
拜願得禾稼存去年¶大巫死小覡又妖言邑中神眀宰
有意効西門焚除計未决¶伺者迭乗軒廟深荆棘厚但
見狐兔蹲巫言小神變可騐牛¶馬蕃邑吏齊進說幸勿
<pb:KR4c0068_WYG_001-7b>
禍鄉原踰年計不定縣聴良亦煩涉¶夏祭時至因令修
四垣憂虞神憤恨玉帛意彌敦我来神廟<md:KR4c0068_SBCK_001-5a>¶下簫鼓正喧
喧因言遣妖術滅絶由本根主人中罷舞許我¶重疊論
蜉蝣生濕處鴟鴞集黄昏主人邪心起氣焰日夜繁¶狐
狸得蹊徑潛穴主人園腥臊襲左右然後託丘樊嵗深
樹¶成就曲直可輪轅幽妖盡依倚萬怪之所屯主人一
心好四¶靣無籬藩命樵執斤斧怪木寜遽髠主人且傾
聴再為諭清¶渾阿膠在末𣲖罔象游上源靈藥逡巡盡
<pb:KR4c0068_WYG_001-8a>
黑波朝夕噴神龍¶厭流濁先伐鼉與黿黿鼉在龍穴妖
氣常欝温主人惡淫祀¶先去邪與惛惛邪中人意蠱禍
蝕精魂徳勝妖不作勢強威¶亦尊計窮然後賽後賽復
何恩¶
　　　大觜烏¶
陽烏有二類觜白者名慈求食哺慈母因以此名之飲
啄頗¶㢘儉音響亦柔雌百巢同一樹栖宿不復疑得食
先返哺一¶身長苦羸縁知五常性飜被衆禽欺其一觜
<pb:KR4c0068_WYG_001-8b>
大者攫搏性貪<md:KR4c0068_SBCK_001-5b>¶癡有力強如鶻有爪利如錐音聲甚㕭
(於交切/婬聲)嗗(烏或/切)潛通妖怪詞受日¶餘光庇終天無死期
翺翔富人屋栖息屋前枝巫言此烏至¶財産日豐宜主
人一心惑誘引不知疲轉見烏来集自言家¶轉孶白鶴
門外養花鷹架上維専聴烏喜怒信受若神龜舉¶家同
此意彈射不復施往往清池側却令鵷鷺隨羣烏飽梁¶
肉毛羽色澤滋逺近恣所往貪殘無不為巢禽攫雛卵
廐馬¶啄瘡痍滲瀝脂膏盡鳯皇那得知主人一朝病争
<pb:KR4c0068_WYG_001-9a>
向屋簷窺¶呦鷕(雉鳴也/以紹切)呼羣鵩翩翻集怪鴟主人偏養
者嘯聚最奔馳夜半仍¶驚噪鵂(音/休)鶹(音/留)逐老狸主人病
心怯燈火夜深移左右雖無語奄¶然皆淚垂平眀天出
日隂魅走參差烏来屋簷上又惑主人¶兒兒即富家業
翫好方愛竒占募䏻言鳥置者許髙貲隴樹¶巢鸚鵡言
語好光儀美人傾心獻彫籠身自持求者臨軒坐¶置在
白玉墀先問鳥中苦便言烏若斯衆烏齊搏鑠翠羽㡬<md:KR4c0068_SBCK_001-6a>¶離披逺擲千餘里美人情亦衰舉家懲此患事烏踰昔
<pb:KR4c0068_WYG_001-9b>
時向¶言池上鷺啄肉寝其皮夜漏天終曉隂雲風定吹
况爾烏何¶者數極不知危㑹結彌天網盡取一無遺常
令阿閣上宛宛¶宿長離¶
　　　分水嶺¶
崔嵬分水嶺髙下與雲平上有分流水東西隨勢傾朝
同一¶源出暮隔千里情風雨各自異波瀾相背驚勢髙
競奔注勢¶曲已迴縈偶值當途石蹙縮又縱横有時遭
孔穴變作嗚咽¶聲褊淺無所用奔波奚所營團團井中
<pb:KR4c0068_WYG_001-10a>
水不復東西征上應¶美人意中涵孤月眀旋風四靣起
井深波不生堅氷一時合¶井深凍不成終年汲引絶不
耗復不盈五月金石鑠既寒亦¶既清易時不易性改邑
不改名定如拱北極瑩若燒玉英君¶門客如水日夜隨
勢行君看守心者井水為君盟<md:KR4c0068_SBCK_001-6b>¶　　　四皓廟¶
巢由昔避世堯舜不得臣伊吕雖急病湯武乃可君四
賢胡¶為者千載名氛氲顯晦有遺跡前後疑不倫秦政
<pb:KR4c0068_WYG_001-10b>
虐天下黷¶武窮生民諸侯戰必死壮士眉亦嚬張良韓
孺子椎碎屬車¶輪遂令英雄意日夜思報秦先生相將
去不復嬰世塵雲巻¶在孤岫龍潛為小鱗秦王轉無道
諌者鼎鑊親茅焦脫衣諌¶先生無一言趙髙殺二世先
生如不聞劉項取天下先生逰¶白雲海内八年戰先生
全一身漢業日已定先生名亦振不¶得為濟世宜哉為
隠淪如何一朝起屈作儲貳賔安存孝惠¶帝摧顇戚夫
人捨大以謀細虬盤而蠖伸惠帝竟不嗣吕氏¶禍有因
<pb:KR4c0068_WYG_001-11a>
雖懐安劉志未若周與陳皆落子房術先生道何屯¶出
處貴眀白故吾今有云¶
　
　
　
　
　
　
<pb:KR4c0068_WYG_001-11b>
　
　
　
　
　
　
　
　元氏長慶集巻一
