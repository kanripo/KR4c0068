# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 8

¶
<md:KR4c0068_SBCK_008-1a>¶
<pb:KR4c0068_WYG_008-1a>
欽定四庫全書巻
　元氏長慶集巻八¶
　　　　　　　　　　　　　唐　元稹　撰
　　古體詩¶
　　　酬東川李相公十六韻(并啟○此後至和樂/天三首並次用本韻)¶
稹啟今月十二日州吏迴伏受相公書示知小生所獻
和慈¶竹等詩闗達鍳覽不蒙罪退而又賜詩一十韻并
首序一百¶二十三言廢名位之常數比朋友以字之飾
<pb:KR4c0068_WYG_008-1b>
揚涓埃投擲珠¶玉幸甚幸甚至於廟議末學江花陋詞
無不記在雅章以備¶光寵不勝惶駭驚慚之至昔楚人
始交必有乗車戴笠不忘¶相揖之誓誠以為貴富不相
忘之難也況貴賤之隔不啻於¶車笠之相懸而相公投
貺珍重又豈唯一揖之容易哉稹獨¶何人享是嘉惠輒
復牽課拙劣酬獻所賜是猶百獸與鳯凰¶同舞於簫韶
之中各極其歡心耳又何暇自審其形容之不¶類哉慶
嵗專人封用上獻死罪死罪謹啟<md:KR4c0068_SBCK_008-2a>¶
<pb:KR4c0068_WYG_008-2a>
昔附赤霄羽葳蕤遊紫垣鬬班香案上奏語玉晨尊戇
直撩¶忌諱科儀懲傲頑自從真籍除棄置勿復論前時
共遊者日¶夕黃金軒請帝下巫覡八荒求我魂鸞鳯屢
鳴顧燕雀尚籬¶藩徒令霄漢外往往塵念存存念豈虛
設併投瓊與璠彈珠¶古所訝此用何太敦鄒律寒氣變
鄭琴祥景奔靈芝繞身出¶左右光彩繁碾玉無俗色蘂
珠非世言重慚前日句陋若蕕¶並蓀臘月巴地雨瘴江
愁浪翻因持駭雞寶一照濁水昬
<pb:KR4c0068_WYG_008-2b>
　　　酬獨孤二十六送歸通州¶
再拜捧兄贈拜兄珍重言我有平生志臨别將具論十
嵗慕¶倜儻愛白不愛昬寧愛寒切烈不愛暘溫暾二十
走獵騎三¶十游海門憎兔跳趯趯惡鵬黑翻翻鼇釣氣
方壯鶻拳心頗¶尊下觀鬇(音/棖)鬡(音能髪/亂貌)輩一掃冀不存
名冠壯士籍功酬明主恩不然¶合(音/閤)身棄何況身上痕
金石有銷爍胏腑無寒溫分畫久已<md:KR4c0068_SBCK_008-2b>¶定波濤何足煩嘗
希蘇門嘯詎厭巴樹猿瘴水徒浩浩浮雲¶亦軒軒長歌
<pb:KR4c0068_WYG_008-3a>
莫長嘆飲斛莫飲樽生為醉鄉客死作達士魂¶
　　　酬劉猛見送¶
種花有顏色異色即為妖養鳥惡羽翮翦翮不待高非
無剪¶傷者物性難自逃百足雖捷捷商羊亦翹翹伊余
狷然質謬¶入多士朝任氣有愎戇容身寡朋曹愚狂偶
似直靜僻非敢¶驕一為毫髮忤十載山川遙爍鐵不在
火割肌不在刀險心¶露山嶽流語翻波濤六尺安敢主
方寸由自調神劒土不蝕¶異布火不燋雖無二物姿庶
<pb:KR4c0068_WYG_008-3b>
欲効一毫未能深蹙蹙多謝相¶勞勞去去我移馬遲遲
君過橋雲勢正橫壑江流初滿槽(江槽/¶楚語)持此慰遠道此
之為舊交¶
　　　酬樂天赴江州路上見寄三首¶
昔在京城心今在呉楚末千山道路險萬里音塵闊天
上參<md:KR4c0068_SBCK_008-3a>¶與商地上胡與越終天升沈異滿地網羅設心有
無眹環腸¶有無繩結有結解不開有環尋不歇山嶽移
可盡江海塞可¶絶離恨若空虛窮年思不徹生莫强相
<pb:KR4c0068_WYG_008-4a>
同相同會相别¶
襄陽大隄繞我向隄前住燭隨花艷來騎送朝雲去萬
竿高¶廟竹三月徐亭樹我昔憶君時君今懷我處有身
有離别無¶地無岐路風塵同古今人世勞新故¶
人亦有相愛我爾殊衆人朝朝寧不食日日願見君一
日不¶得見愁腸坐氛氲如何遠相失各作萬里雲雲高
風苦多會¶合難遽因天上猶有礙何況地上身¶
　　　郵竹
<pb:KR4c0068_WYG_008-4b>
庭有蕭蕭竹門有闐闐騎囂靜本殊途因依偶同寄亭
亭乍¶干雲嫋嫋亦垂地人有異我心我無異人意¶
　　　落月<md:KR4c0068_SBCK_008-3b>¶落月沈餘影陰渠流暗光蚊聲靄牕戸螢火繞屋梁飛
幌翠¶雲薄新荷清露香不吟復不寐竟夕池水傍¶
　　　高荷¶
種藕百餘根高荷纔四葉颭閃碧雲扇團圓青玉疊亭
亭自¶擡舉鼎鼎難藏擪(益涉/切)不學着水荃一生長怗怗
<pb:KR4c0068_WYG_008-5a>
　　　和裴校書鷺鷥飛¶
鷺鷥鷺鷥何遽飛鵶驚雀噪難久依清江見底草堂在
一㸃¶白光終不歸¶
　　　夜池¶
荷葉團圓莖削削緑萍面上紅衣落滿池明月思啼螿
高屋¶無人風張(去/聲)幕¶
　　　酬楊司業十二兄早秋述情見寄(今春與楊兄/會於馮翊數)
　　　(日而¶别○此/詩同州作)<md:KR4c0068_SBCK_008-4a>¶
<pb:KR4c0068_WYG_008-5b>
白髮故人少相逢意彌遠往事共銷沈前期各衰晩昨
來遇彌¶苦巳復雲離巘秋草古膠庠寒沙廢宮苑知心
豈忘鮑詠¶懷難和阮壯志日蕭條那能競朝幰¶
　　　代杭民作使君一朝去二首¶
使君一朝去遺愛在民口惠化境内春才名天下首為
問龔¶黃輩兼能作詩否¶
使君一朝去斷腸如剉蘗無復見冰壺唯應鏤金石自
此一¶州民生男盡名白
<pb:KR4c0068_WYG_008-6a>
　　　長慶厯¶
年厯復年厯巻盡悲且惜厯日何足悲但悲年運易年
年豈¶無歎此歎何唧唧所歎别此年永無長慶厯¶
　　挽歌傷悼詩¶
　　　順宗至徳大聖大安孝皇帝挽歌詞三首(左拾/遺時)
　　　(作/)<md:KR4c0068_SBCK_008-4b>¶不改延洪祚因成揖讓朝謳歌同戴啟遏密共思堯雨
露施恩廣梯航會葬遙號弓那獨切曾感昔年招
<pb:KR4c0068_WYG_008-6b>
前春文祖廟大舜嗣堯登及此踰年感還因是月崩夀
縁追孝促業在繼明興儉詔同今古山川繞灞陵
七月悲風起凄凉萬國人羽儀經巷内轀□轉城闉暝
色依陵早秋聲入輅新自嗟同草木不識永貞春
　　　憲宗章武孝皇帝挽歌詞二首(膳部員/外時作)
國付重離後身隨十聖仙北辰移帝座西日到虞泉方
丈言虛設華胥事眇然觸鱗曾在宥偏哭墮髯前
天寶遺餘事元和盛聖功二凶梟帳下三叛斬都中(楊/惠)
<pb:KR4c0068_WYG_008-7a>
(琳李師道傳首京師劉闢/李錡吳元濟腰斬都市)始服沙陁虜方吞邏逤(蘇个/切)
戎(沙陁突厥自元/和初始通中國)狼星如要射猶有鼎湖弓
月落禁垣西星攢曉仗齊風傳宮漏苦雲拂羽儀低路
隘車千兩橋聲馬萬蹄共嗟封石撿不為報功泥¶
　　　恭王故太妃挽歌詞二首(校書郎/時作)¶
燕姞(極乙/切)貽天夢梁王盡孝思雖從魏詔葬得用漢藩
儀曙月殘¶光斂寒簫度曲遲平生奉恩地哀挽欲何之¶
文衛羅新壙仙娥掩暝山雪雲埋隴合簫鼓望城還寒
<pb:KR4c0068_WYG_008-7b>
樹風¶難靜霜郊夜更閒哀榮深孝嗣儀表在河間¶
　　　哭呂衡州六首¶
氣敵三人傑交深一紙書我投冰瑩眼君報水憐魚髀
股惟¶夸瘦膏肓豈暇除傷心死諸葛憂道不憂餘¶
望有經綸釣䖍收宰相刀江文駕風遠雲貌接天高國
待球¶琳器家藏虎豹韜盡將千載寶埋入五原蒿¶
白馬雙旌隊青山八陣圖請纓期繫虜枕草誓捐軀勢
激三¶千壯年應四十無遙聞不瞑目非是不憐吳<md:KR4c0068_SBCK_008-5a>¶
<pb:KR4c0068_WYG_008-8a>
鵰鶚生難敵沈檀死更香兒童喧巷市羸老哭碑堂雁
起沙¶汀闇雲連海氣黃祝融峯上月幾照北人喪¶
迴雁峯前雁春迴盡卻迴聯行四人去同葬一人來鐃
吹臨¶江返城池隔霧開滿船深夜哭風棹楚猿哀¶
杜預春秋癖揚雄著述精在時兼不語終古定歸名耒
水波¶文細湘江竹葉輕平生思風月潛寐若為情¶
　　　僧如展及韋載同遊碧澗寺賦詩予落句云他
　　　生¶莫忘靈山座滿壁人名後㑹稀展共吟他生
<pb:KR4c0068_WYG_008-8b>
　　　之句¶因話釋氏縁會所以莫不悽然久之不十
　　　日而展¶公長逝驚悼返覆則他生豈有兆耶其
　　　間展公仍¶賦黃字五十韻飛札相示予方屬和
　　　未畢自此不¶復撰成徒以四韻為識¶
重吟前日他生句豈料踰旬便隔生會擬一來身塔下
無因<md:KR4c0068_SBCK_008-5b>¶共繞寺廊行紫毫飛札看猶濕黃字新詩和未成
縱使得如¶羊叔子不聞兼記舊交情¶
　　　公安縣遠安寺水亭見展公題壁漂然淚流因
<pb:KR4c0068_WYG_008-9a>
　　　書¶四韻¶
碧澗去年會與師三兩人今來見題壁師巳是前身芰
葉迎¶僧夏楊花度俗春空將數行淚灑遍塔中塵¶
　　　寒食日毛空路示姪晦及從簡¶
我昔孩提從我兄我今衰白爾初成分明寄取原頭路
百世¶長須此路行¶
　　　别孫村老人¶
年年漸覺老人稀欲别孫翁淚滿衣未死不知何處去
<pb:KR4c0068_WYG_008-9b>
此身¶終向此原歸¶
　　　和樂天劉家花<md:KR4c0068_SBCK_008-6a>¶閒坊靜曲同消日淚草傷花不為春遍問舊交零落盡
十人¶纔有兩三人¶
　　　裦城驛二首¶
容州詩句在裦城幾度經過眼暫明今日重看滿衫淚
可憐¶名字巳前生¶
憶昔萬株棃映竹遇逢黃令醉殘春棃枯竹盡黃令死
<pb:KR4c0068_WYG_008-10a>
今日¶再來衰病身¶
　　　和樂天夢亡友劉太白同遊二首¶
君詩昨日到通州萬里知君一夢劉閒坐思量小來事
秖應¶元是夢中遊¶
老來東郡復西州行處生塵為喪劉縱使劉君魂魄在
也應¶至死不同遊¶
　　　酬樂天見憶兼傷仲遠<md:KR4c0068_SBCK_008-6b>¶死别重泉閟生離萬里賖瘴侵新病骨夢到故人家遙
<pb:KR4c0068_WYG_008-10b>
淚陳¶根草閒收落地花庾公樓悵望巴子國生涯河任
天然曲江¶隨峽勢斜與君皆直戇須分老泥沙¶
　　　與樂天同葬杓直¶
元伯來相葬山濤誓撫孤不知他日事兼得似君無¶
　
　
　
　元氏長慶集巻八
