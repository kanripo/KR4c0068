# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 23

<md:KR4c0068_SBCK_022-6b>¶<md:KR4c0068_SBCK_023-1a>¶
<pb:KR4c0068_WYG_023-1a>
欽定四庫全書
　元氏長慶集巻二十三¶
　　　　　　　　　　　　　唐　元稹　撰

　　樂府¶(有序/)<md:KR4c0068_SBCK_023-1b>¶詩訖於周離騷訖於楚是後詩之流為二十四名賦頌
銘贊¶文誄箴詩行詠吟題怨歎章篇操引謠謳歌曲詞
調皆詩人¶六義之餘而作者之㫖由操而下八名皆起
於郊祭軍賓吉¶凶苦樂之際在音聲者因聲以度詞審
<pb:KR4c0068_WYG_023-1b>
調以節唱句度短長¶之數聲韻平上之差莫不由之准
度而又别其在琴瑟者為¶操引採民甿者為謳謠備曲
度者總得謂之歌曲詞調斯皆¶由樂以定詞非選調以
配樂也由詩而下九名皆屬事而作¶雖題號不同而悉
謂之為詩可也後之審樂者徃往採取其¶詞度為歌曲
葢選詞以配樂非由樂以定詞也而纂撰者由¶詩而下
十七名盡編為樂録樂府等題除鐃吹横吹郊祀清¶商
等詞在樂志者其餘木蘭仲卿四愁七哀之輩亦未必
<pb:KR4c0068_WYG_023-2a>
盡¶播於管絃明矣後之文人逹樂者少不復如是配别
但遇興¶紀題徃徃兼以句讀短長為歌詩之異劉補闕
之樂府肇於<md:KR4c0068_SBCK_023-2a>¶漢魏按仲尼學文王操伯牙作流波水仙
等操齊牧犢作雉¶朝飛衛女作思歸引則不於漢魏而
後始亦以明矣况自風¶雅至於樂流莫非諷興當時之
事以貽後代之人沿襲古題¶唱和重複於文或有短長
於義咸為贅賸(以證/切)尚不如寓意古題¶刺美見事猶有
詩人引古以諷之義焉曹劉沈鮑之徒時得¶如此亦復
<pb:KR4c0068_WYG_023-2b>
稀少近代唯詩人杜甫悲陳陶哀江頭兵車麗人¶等凡
所歌行率皆即事名篇無復倚傍予少時與友人樂天¶
李公垂輩謂是為當遂不復擬賦古題昨梁州見進士
劉猛¶李餘各賦古樂府詩數十首其中一二十章咸有
新意予因¶選而和之其有雖用古題全無古義者若出
門行不言離别¶將進酒特書列女之類是也其或頗同
古義全創新詞者則¶田家止述軍輸捉捕詞先螻蟻之
類是也劉李二子方將極¶意於斯文因為粗明古今歌
<pb:KR4c0068_WYG_023-3a>
詩同異之㫖焉<md:KR4c0068_SBCK_023-2b>¶　　和劉猛古題樂府十首
　　　夢上天¶
夢上高高天高高蒼蒼高不極下視五嶽塊纍纍仰天
依舊¶蒼蒼色蹋雲聳身身更上攀天上天攀未得西瞻
若水兔輪¶低東望蟠桃海波黑日月之光不到此非暗
非明烟塞塞天¶悠地逺身跨風下無階梯上無力來時
畏有他人上截斷龍¶胡斬鵬翼茫茫漫漫方自悲哭向
<pb:KR4c0068_WYG_023-3b>
青雲椎素臆哭聲厭咽旁¶人惡(去/聲)喚起驚悲淚飄露千
慙萬謝喚旁人向使無君終不寤¶
　　　冬白紵¶
吳宫夜長宫漏款簾幕四垂燈熖暖西施自舞王自管
雪紵¶飜飜鶴翎散(上/聲)促節牽繁舞腰嬾舞腰嬾王罷飲
葢覆西施¶鳯花錦身作匡牀臂為枕朝珮樅(音宗詩簴/業維樅懸)
(鐘磬之處以彩為犬牙/其狀樅樅然故謂之樅)玉王晏寢寢醒閽報門無¶事子
胥死後言為諱近王之臣諭王意共笑越王窮惴惴夜
<pb:KR4c0068_WYG_023-4a>
夜抱冰寒不睡<md:KR4c0068_SBCK_023-3a>¶　　　將進酒¶
將進酒將進酒酒中有毒酖主父言之主父傷主母母
為妾¶地父妾天仰天俯地不忍言陽為僵踣主父前主
父不知加¶妾鞭旁人知妾為主說主將淚洗鞭頭血推
(他雷/反)椎主母牽¶下堂扶妾遣升堂上牀將進酒酒中無
毒令主壽願主迴恩¶歸主母遣妾如此由主父妾為此
事人偶知自慙不宻方自¶悲主今顚倒安置妾貪天僭
<pb:KR4c0068_WYG_023-4b>
地誰不爲¶
　　　採珠行¶
海波無底珠沉海採珠之人判死採萬人判死一得珠
斛量¶買婢人何在年年採珠珠避人今年採珠由海神
海神採珠¶珠盡死死盡明珠空海水珠為海物海屬神
神今自採何况¶人¶
　　　董逃行<md:KR4c0068_SBCK_023-3b>¶董逃董逃董卓逃揩(丘皆/切)鏗戈甲聲勞嘈剜剜(烏官/切)深
<pb:KR4c0068_WYG_023-5a>
臍脂熖熖人皆¶歎曰爾獨不憶年年取我身上膏膏銷
骨盡烟火死長安城¶中賊毛起城門四走公卿士走勸
劉虞作天子劉虞不敢作¶天子曹瞞簒亂從此始董逃
董逃人莫喜勝負相環相枕倚¶縫綴難成裁破易何况
曲針不能伸巧指欲學裁縫須凖擬¶
　　　憶逺曲¶
憶逺曲郎身不逺郎心逺沙隨郎飯俱在匙郎意看沙
那比¶飯水中書字無字痕君心暗畫誰會君况妾事姑
<pb:KR4c0068_WYG_023-5b>
姑進止身¶去門前同萬里一家盡是郎腹心妾似生來
無兩耳妾身何¶足言聽妾私勸君君今夜夜醉何處姑
來伴妾自閉門嫁夫¶恨不早養兒將備老妾自嫁郎身
骨立老姑為郎求娶妾妾¶不忍見姑郎忍見為郎忍耐
看姑面¶
　　　夫逺征<md:KR4c0068_SBCK_023-4a>¶趙卒四十萬盡為坑中鬼趙王未信趙母言猶㸃新兵
更塡¶死塡死之兵兵氣索秦强趙破括敵起括雖專命
<pb:KR4c0068_WYG_023-6a>
起尚輕何¶况牽肘之人牽不巳坑中之鬼妻在營髽(以/麻)
(約髻/也)麻戴絰鵞雁鳴送¶夫之婦又行哭哭聲送死非送
行夫逺征逺征不必戍長城¶出門便不知死生¶
　　　織婦詞¶
織夫(一作/婦)何太忙𧖟經三卧行欲老𧖟神女聖早成絲
今年絲稅¶抽徵早早徵非是官人惡去歲官家事戎索
征人戰苦束刀¶瘡主將勲高換羅幕繰絲織帛猶努力
變緝撩機苦難織東¶家頭白雙女兒為解挑紋嫁不得
<pb:KR4c0068_WYG_023-6b>
(予掾荆時目擊貢綾/戸有終老不嫁之女)簷前¶嫋嫋游絲上上有蜘蛛巧來
徃羨他蟲豸(音/雉)解縁天能向虛空¶織羅網¶
　　　田家詞<md:KR4c0068_SBCK_023-4b>¶牛吒吒(許角/反)田确确旱塊敲牛蹄趵趵(音/剥)種得官倉珠
顆榖¶六十年來兵蔟蔟月月食糧車轆轆一日官軍収
海服驅牛¶駕車食牛肉歸來収得牛兩角重鑄鋤犁作
斤劚(音竹又/音卓)姑舂婦擔¶去輸官輸官不足歸賣屋願官
早勝讐早覆農死有兒牛有¶犢誓不遣官軍糧不足
<pb:KR4c0068_WYG_023-7a>
　　　侠客行¶
俠客不怕死怕在事不成事成不肯藏姓名我非竊賊
誰夜¶行白日堂堂殺袁盎九衢草草人面青此客此心
師海鯨海¶鯨露背横滄溟海波分作兩處生分海減海
力俠客有謀人¶不識測三尺鐡虵延二國¶
　　和李餘古題樂府九首
　　　君莫非¶
鳥不解走獸不解飛兩不相解那得相譏犬不飲露蟬
<pb:KR4c0068_WYG_023-7b>
不啖¶肥以蟬易犬蟬死犬饑燕在梁棟鼠在階基各自
窠窟人不<md:KR4c0068_SBCK_023-5a>¶能移婦好針縷夫讀書詩男翁女嫁卒不相
知懼聾摘耳効¶痛嚬眉我不非爾爾無我非¶
　　　田野狐兎行¶
種豆耘鋤種禾溝甽(畎同又/音旬)禾苗豆甲狐榾兔剪割鵠
餧鷹烹麟啖¶犬鷹怕兔毫犬被狐引狐兔相須鷹犬相
盡(兹引/反)日暗天寒¶禾稀豆損鷹犬就烹狐兔俱哂¶
　　　當来日大難行
<pb:KR4c0068_WYG_023-8a>
當來日大難行前有坂後有坑大梁側小梁傾兩軸相
絞兩¶輪相撑大牛竪小牛横烏啄牛背足趺力儜(音能/困屈)
(也/)當來日大難行¶太行雖險險可使平輪軸自撓牽制
不停泥潦漸久荆棘旋¶生行必不得不如不行¶
　　　人道短¶
古道天道長人道短我道天道短人道長天道晝夜迴
轉不<md:KR4c0068_SBCK_023-5b>¶曾住春秋冬夏忙顚風暴雨電雷狂晴被陰暗月
奪日光徃¶徃星宿日亦堂堂天旣職性命道德人自强
<pb:KR4c0068_WYG_023-8b>
堯舜有聖德天¶不能遣壽命求昌泥金刻玉與秦始皇
周公傅說何不長宰¶相老耼仲尼何事栖遑莽卓恭顯
皆數十年富貴梁冀夫婦¶車馬煌煌若此顚倒事豈非
天道短豈非人道長堯舜留得¶神聖事百代天子有典
章仲尼留得孝順語千年萬歲父子¶不敢相滅亡没後
千餘載唐家天子封作文宣王老君留得¶五千字子孫
萬萬稱聖唐諡作𤣥元帝魂魄坐天堂周公周禮¶二十巻
有能行者知紀綱傅說說命三四紙有能師者稱祖¶宗
<pb:KR4c0068_WYG_023-9a>
天能夭人命人使道無窮若此神聖事誰道人道短豈
非¶人道長天能種百草蕕得十年有氣息蕣纔一日芳
人能揀¶得丁沉蘭蕙料理百和香天解養禽獸餧虎豹
豺狼人解和¶麴蘖充礿祀烝嘗杜䳌無百作天遣百鳥
哺雛不遣哺鳯皇<md:KR4c0068_SBCK_023-6a>¶巨蟒壽千歲天遣食牛呑象充腹腸
蛟螭與變化鬼怪與隱¶藏蚊蚋與利觜枳棘與鋒鋩賴
得人道有揀别信任天道眞¶茫茫若此撩亂事豈非天
道短賴得人道長
<pb:KR4c0068_WYG_023-9b>
　　　苦樂相倚曲¶
古來苦樂之相倚近於掌上之十指君心半夜猜恨生
荆棘¶滿懷天未明漢成眼瞥飛燕時可憐班女恩巳衰
未有因由¶相决絶猶得半年佯暖熱轉將深意諭旁人
緝綴疵瑕遣潛¶說一朝詔下辭金屋班姬自痛何倉卒
呼天俯地將自明不¶悟尋時巳銷骨白首宫人前再拜
願將日月相輝解苦樂相¶尋晝夜間燈光那有天明在
主今被奪心應苦妾奪深恩初¶為主欲知妾意恨主時
<pb:KR4c0068_WYG_023-10a>
主今為妾思量取班姬收淚抱妾身¶我曾排擯無限人¶
　　　出門行<md:KR4c0068_SBCK_023-6b>¶兄弟同出門同行不同志悽悽分岐路各各營所為兄
上荆¶山巔飜石辨虹氣弟沉滄海底偷珠待龍睡出門
不數年同¶歸亦同遂俱用私所珍升沉自兹異獻珠龍
王宫値龍覔珠¶次但喜復得珠不求珠所自酬客雙龍
女授客六龍轡遣充¶行雨神雨澤隨客意雩夏鐘鼓繁
禜(音容又/去聲)秋玉帛積(音/恣)彩色畫廊廟¶奴僮被珠翠驥騄
<pb:KR4c0068_WYG_023-10b>
千萬雙鴛鴦七十二言者未搖舌無人敢¶輕議其兄因
獻璞再刖不履地門戸親戚疎匡牀妻妾棄銘¶心有所
待視足無所媿持璞自枕頭淚痕雙血漬一朝龍醒¶寤
本問偷珠事因知行雨偏妻子五刑備仁兄捧屍哭勢
友¶掉頭諱喪車黔首葬弔客青蠅至楚有望氣人王前
忽長跪¶賀王得貴寳不逺王所莅求之果如言剖出浮
筠膩白珩無¶顏色垂棘有瑕累在楚裂地封入趙連城
貴秦遣李斯書書¶為傳國瑞秦亡漢魏傳傳者得神器
<pb:KR4c0068_WYG_023-11a>
卞和名永永與寳不相<md:KR4c0068_SBCK_023-7a>¶墜勸爾出門行行難莫行易易
得還易失難同亦難離(去/聲)善賈¶識貪亷良田無稙穉磨
劒莫磨錐磨錐成小利¶
　　　捉捕歌¶
捉捕復捉捕莫捉狐與兔狐兔藏窟穴豺狼妨道路道
路非¶不妨最憂螻蟻聚豺狼不䧟穽螻蟻潛幽蠧切切
主人䆫主¶人輕細故延縁蝕&KR2013;櫨漸入棟梁柱梁棟盡
空虚攻穿痕不¶露主人坦然意晝夜安寢寤網羅布參
<pb:KR4c0068_WYG_023-11b>
差鷹犬走迴互盡力¶窮窟穴無心自還顧客來歌捉捕
歌竟涙如雨豈是惜狐兔¶畏君先後誤願君掃梁棟莫
遣螻蟻附次及清道途盡滅豺¶狼步主人堂上坐行客
門前度然後巡野田遍張畋獵具外¶無梟獍援内有熊
羆驅狡兔掘荒榛妖狐薰古墓用力不足¶多得禽自無
數畏君聽未詳聽客有明喻蟣虱誰不輕鯨鯢¶誰不惡
在海尚幽遐在懷交穢汚歌此勸主人主人那不悟<md:KR4c0068_SBCK_023-7b>¶不
悟還更歌誰能恐違忤
<pb:KR4c0068_WYG_023-12a>
　　　古築城曲五解¶
年年塞下丁長作出塞兵自從冒(音/墨)頓(音/特)强官築遮虜
城¶
築城須努力城高遮得賊但恐賊路多有城遮不得¶
丁口傳父口莫問城堅不(音/缶)平城被虜圍漢斸(音竹又/音卓)
城牆走¶
因兹請休和虜徃騎來過半疑兼半信築城猶嵳峩¶
築城安敢煩願聽丁一言請築鴻臚寺兼愁虜出關
<pb:KR4c0068_WYG_023-12b>
　　　估客樂¶
估客無住著有利身則行出門求火伴入戸辭父兄父
兄相¶教示求利莫求名求名有所避求利無不營火伴
相勒縛賣¶假莫賣誠交闗但交假本生(上/聲)得失輕自茲
相將去誓死意¶不更亦解市頭語便無鄉里情鍮(音偷/鍮石)
(銅似/金者)石打臂釧(充絹/切)糯米吹項瓔歸¶來村中賣敲作金
玉聲村中田舎娘貴賤不敢爭所費百錢<md:KR4c0068_SBCK_023-8a>¶本巳得十倍
贏顏色轉光靜飲食亦甘馨子本頻蕃息貨販¶日兼并
<pb:KR4c0068_WYG_023-13a>
求珠駕滄海採玉上荆衡北買党項馬西擒吐蕃鸚¶炎
洲布火浣蜀地錦織成越婢脂肉滑奚僮眉眼明通算
衣¶食費不計逺近程經遊天下徧却到長安城城中東
西市聞¶客次第迎迎客兼說客多財為勢傾客心本明
黠聞語心巳¶驚先問十常侍次求百公卿侯家與主第
㸃綴無不精歸來¶始安坐富與王者勍市卒酒肉臭縣
胥家舎成豈唯絶言語¶奔走極使令大兒販材木巧識
梁棟形小兒販鹽鹵不入州¶縣征一身偃市利突若截
<pb:KR4c0068_WYG_023-13b>
海鯨鈎距不敢下下則牙齒横生¶為估客樂判爾樂一
生爾又生兩子錢刀何歲平¶
　
　
　
　
　
　元氏長慶集巻二十三
