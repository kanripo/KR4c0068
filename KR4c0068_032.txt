# -*- mode: mandoku-view -*-
#+TITLE: 元氏長慶集
#+DATE: 2015-09-23 10:18:33
#+PROPERTY: JUAN 32

¶
<md:KR4c0068_SBCK_032-1a>¶
<pb:KR4c0068_WYG_032-1a>
欽定四庫全書
　元氏長慶集巻三十二¶
　　　　　　　　　　　　　唐　元稹　撰

　　表奏¶(有序/)¶
劉秩云奏不可削予以為有可得而削之者有不可得
而削¶之者貢謀猷持嗜慾君有之則譽歸於上臣專之
則譽歸於¶下苟而存之其讓也非道也經制度明利害
區邪正辨嫌惑¶存之則事分著去之則是非泯苟而削
<pb:KR4c0068_WYG_032-1b>
之其過也非道也元¶和初章武皇帝(憲/宗)新即位臣下未
有以言刮視聽者予始以對¶詔在拾遺中供奉由是獻
教本書諫職論事等表十數通仍¶為裴度李正辭韋纁
訟所言當行而宰相曲道上語上頗悟¶召見問狀宰相
大惡之不一月出為河南尉後累歳補侍御<md:KR4c0068_SBCK_032-1b>¶史使東川
謹以元和赦書劾節度使嚴礪籍塗山甫等八十¶八家
過賦梓遂之民數百萬朝廷異之奪七刺史(詳三十/七巻)料
悉以所¶籍歸於人㑹潘孟陽代礪為節度使貪墨過礪
<pb:KR4c0068_WYG_032-2a>
且有所承迎¶雖不敢盡廢詔因命當得所籍者皆入資
資過其稱榷薪盗¶賦無不為仍為礪宻狀不當得醜謚
予自東川而還朋礪者¶潛切齒矣無何外莅東都臺天
子久不在都都下多不法百¶司皆牢獄有栽接吏械人
逾歳而臺府不得而知之者予因¶飛奏絶百司專禁錮
河南尉判官予劾之忤宰相㫖監徐帥¶死於軍徐帥郵
傳其柩柩至洛其下歐詬主郵吏予命吏徙¶柩於外不
得復乗傳浙西觀察使封杖決安吉令至死河南¶尹誣
<pb:KR4c0068_WYG_032-2b>
奏書生尹太階請死之飛龍使誘趙實家逃奴為養子¶
田季安盗娶洛陽衣冠女汴州沒入死商錢且千萬滑
州賦¶於民以千授於人以八百朝廷饋東師主計者誤
命牛車四<md:KR4c0068_SBCK_032-2a>¶千三十乗飛蒭越太行類是數十事或移或
奏皆止之貞元¶以來不慣用文法内外寵臣皆喑嗚㑹
河南尹房式詐諼事¶發奏攝之前所喑嗚者皆叫噪宰
相素以劾判官事相銜乗¶是黜予江陵掾後十年始為
膳部員外郎穆宗初宰相更用¶事丞相叚公一日獨得
<pb:KR4c0068_WYG_032-3a>
對因請亟用兵部郎中薛存慶考功¶員外郎牛僧孺予
亦在請中上然之不十數日次用為給舍¶他相忿恨者
日夜構飛語予懼罪比上書自明上憐之三召¶與語語
及兵賦洎西北邊因命經紀之是後書奏及進見皆¶言
天下事外間不知多臆度陛下益憐其不漏省中語召
入¶禁司且欲亟任為宰相是時裴太原亦有宰相望巧
者謀欲¶俱廢之乃以予所無構於裴裴奏至驗之皆失
實上以裴方¶擁兵不欲校曲直出予為工部侍郎而相
<pb:KR4c0068_WYG_032-3b>
裴之期亦衰矣不¶累月上盡得所構者雖不能暴揚之
遂果初意卒命予與裴<md:KR4c0068_SBCK_032-2b>¶俱宰相復有購狂民告予借客
刺裴者鞫之復無狀然而裴¶與予以故俱罷相始元和
十五年八月得見上至是未二歳¶僭忝恩寵無是之速
者遭罹謗咎亦無是之甚者是以心腹¶腎腸糜費於扶
衛危亡之不暇又惡暇經紀陛下之所付哉¶然而造次
顛沛之中前後列上兵賦邊防之狀可得而存者¶一百
一十有五苟而削之是傷先帝之器使也至於陳情辨
<pb:KR4c0068_WYG_032-4a>
志之章去之則無以自明於朋友也其餘郡縣之請奏
賀慶¶之常禮因亦附之於件目始教本書至為人雜奏
二十有七¶軸凡二百七十有七奏終歿吾世貽之子孫
式所以明經制¶之難行而銷毁之易至也¶
　　　獻事表¶
臣聞理亂之始各有萌象二者無門在君上啟之而已
所謂¶萌象豈有他哉容直言廣視聽躬勤庶務委信大
臣使左右<md:KR4c0068_SBCK_032-3a>¶近習者不敢蔽疎逺之臣庶此理之象也此
<pb:KR4c0068_WYG_032-4b>
而不理萬無一¶焉大臣不親直言不進抵忌諱者殺犯
左右者刑與一二近¶習者决事於深宫之中羣臣莫得
參籌畫此亂之萌也此而¶不亂亦萬無一焉是以古者
人君即位之始萌象未見之時¶必有狂直敢言之士抵
忌諱獻危言在上者苟或宥而容之¶激而進之則天下
之君子望風而悦曰彼之狂而猶容於上¶上之人其欲
來天下之士乎吾之道可以行矣其小人竦利¶而言曰
彼之直可以得幸於上吾將直言以徼利可也由是¶天
<pb:KR4c0068_WYG_032-5a>
下之賢不肖各以所忠貢言於上上下之志霈然而通
得¶失之情幽逺必達合天下之智理萬物之心人人樂
得其所¶戴其上如赤子之親慈母也雖欲誘之為亂其
可得乎臣故¶曰容直言廣視聽而不理者萬無一焉及
夫進計者入而不¶出直言者戮而不容則天下之君子
自謀於心曰與其言且<md:KR4c0068_SBCK_032-3b>¶不用而身為戮吾寧危行言遜
以保其終乎其小人擇利而¶言曰君之所惡者拂心逆
耳之言也吾將苟順是非以事之¶可也由是進見者革
<pb:KR4c0068_WYG_032-5b>
而不内言事者寢而不聞若此則十步¶之事不得見也
朝廷之情不得聞也而况於天下之大四方¶之逺乎故
曰聾瞽之君非無耳目也葢左右前後者屏蔽之¶不使
視聽爾此而不亂其可得哉昔太宗文皇帝初即位時¶
天下之人莫有諫者唯孫伏伽嘗以小事特諫於上文
皇帝¶大悦厚賜田宅以勉之自是言事者惟懼乎言不
直諫不極¶不能激文皇之盛意曽不以觸龍鱗犯忌諱
為不可矣於是¶房杜王魏之徒議可否於前天下四方
<pb:KR4c0068_WYG_032-6a>
之人言得失於外不¶四三年而天下大理豈文皇獨運
聰明於上哉葢亦羣下各¶盡其言以宣揚發暢於天下
也且夫樂全安而惡戮辱古今¶之情一也豈獨貞觀之
人輕犯忌諱而好戮辱哉葢文皇激<md:KR4c0068_SBCK_032-4a>¶而進之之功也喜
順從而怒謇犯亦古今之情一也豈獨文¶皇甘逆耳而
怒從心哉葢以順從之利輕而危亡之禍大無¶窮之業
重而奉已之事微思為子孫垂不朽建永安之計也¶為
後嗣者其可順一朝之意而輕用文皇之天下乎累聖
<pb:KR4c0068_WYG_032-6b>
傳¶序於今垂二百年矣莫不率由斯道致俗和平况陛
下以上¶聖之資紹復前統即位之日天下惟新罪叔文
之徒而凶邪¶之黨散懸惠琳之首而悖亂之氣消發承
光之詐而假威之¶孽除反焦陂之田而蒸庶之情感其
餘滌瑕緩死薄賦恤人¶賜帛耆年旌閭孝悌修廢學建
義倉莫不曲被殊私覃于有¶截斯皆陛下上法堯舜近
法太宗致理之萌形見者數十豈¶臣庸劣一二能明然
而下臣竊復孜孜咄咄有所未決者獨¶以陛下即位已
<pb:KR4c0068_WYG_032-7a>
來既周歳矣百辟卿士至于天下四方之人¶曽未有獻
一計進一言受陛下伏伽之賞者左右前後拾遺<md:KR4c0068_SBCK_032-4b>¶補闕
亦未有奏一封執一諫受陛下激而進之之勸者設諫¶
𡔷置匭函曾未聞雪一寃決一事明陛下無幽不察之
意者¶若臣等備位諫列名為供奉官曠日彌年不得召
見每就列¶位屏氣鞠躬不敢仰視又安暇議得失獻可
否哉供奉官尚¶爾又况於疎逺之臣庶雖有特達不羣
之智思欲自効其路¶何階遂使凡今之人以諫鼓匭函
<pb:KR4c0068_WYG_032-7b>
為虛器謂拾遺補闕為冗¶員臣竊思之以陛下之睿博
𢎞深勵精求理豈或入而不出¶言而不用哉葢羣下因
循不能有所發明之罪也且臣思之¶今之備召承顧問
者獨一二執政而已每一對敡不及俄頃¶問議天下之
事臣竊料之恭承聖問仰謝寵光之暇又安暇¶陳理亂
議教化哉其餘𤨏𤨏有司或時一召見言簿書之出¶入
計錢榖之登降不暇又安足置牙齒間臣竊惟陛下以
景¶命惟新之初何如貞觀致理之後當貞觀致理之後
<pb:KR4c0068_WYG_032-8a>
以房杜<md:KR4c0068_SBCK_032-5a>¶王魏匡輔之智而猶上封進計者薦至獻可替
否者日聞今¶陛下當致理之初在四方多虞之日然而
言事進計者終歳¶無一人豈非羣下因循竊位之罪乎
若臣稹者禀性駑鈍昧¶然無識然以當陛下臨御之始
首陛下策賢之科擢授諫司¶恩萬常品若復黙黙與在
位者處則臣莫大之罪亦萬於常¶品矣輒敢冐昧殊死
件奏十事於後一曰教太子以崇邦本¶二曰任諸王以
固磐石三曰出宫人以消水旱四曰嫁諸女¶以遂人倫
<pb:KR4c0068_WYG_032-8b>
五曰無時召宰相以講庶政六曰序次對百辟以¶廣聰
明七曰復正衙奏事以示躬親八曰許方幅糾彈以懾¶
姦佞九曰禁非時貢獻以絶誅求十曰省出入畋遊以
防銜¶蹶凡此十者設使言之而是是而見用非臣之福
也天下之¶福也苟或言之而非非而見罪乃臣之分也
亦臣之願也<md:KR4c0068_SBCK_032-5b>¶　
　元氏長慶集巻三十二
